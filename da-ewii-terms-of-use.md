Disse vilkår er gældende for aftale om serviceaftale på ladebokse indgået mellem privatpersoner og EWII Energi A/S (”EWII”).
Nærværende vilkår for privatkunder opdateres løbende, og de til enhver tid gældende vilkår kan findes på ewii.dk.


### 1. Aftalegrundlag og baggrund

**1.1** Nærværende vilkår (herefter ”Vilkårene”) gælder for aftaler mellem EWII Energi A/S, CVR-nr. 20810440, herefter benævnt ”Serviceleverandøren” og private kunder, herefter benævnt ”Kunden” om elafgiftsrefusion og service på ladebokse, som er tilkoblet en EWII Energi A/S-elaftale, men ejet af Kunden, herefter benævnt ”Serviceaftalen”.

**1.2** Kundens angivelse af særlige eller generelle betingelser i forbindelse med bestilling anses ikke for en fravigelse af disse Vilkår, medmindre EWII Energi A/S skriftligt har accepteret en sådan fravigelse.


### 2. Tilbud på serviceaftale

**2.1** Som elkunde hos EWII Energi A/S kan Kunden tilkøbe en Serviceaftale til Kundens ladeboks, såfremt ladeboksen opfylder betingelserne under pkt. 2 og 3.

**2.2** Tilkøb og opretholdelse af Serviceaftalen forudsætter, at Kundens ladeboks er tilknyttet en EWII Energi A/S-elaftale, og at Kunden ikke er afgiftsfritaget, jf. pkt. 6.4.

**2.3** Kunden anmoder EWII Energi A/S om et tilbud på en Serviceaftale via ladesystemet, EWII Energi A/S Opladning, som ejes og administreres af Monta ApS. Det er forudsætning for at modtage et tilbud på en Serviceaftale, at Kundens ladeboks er eller kan oprettes i EWII Energi A/S Opladning.

**2.4** I forbindelse med Kundens anmodning om tilbud på en Serviceaftale, skal Kunden oplyse:
* Navn
* E-mail
* Specifikationer på den ladeboks, Kunden ønsker en Serviceaftale på
* Dokumentation for autoriseret installation
* Oplysninger om Kunden er afgiftsfritaget
* Installationsadresse

**2.5** I umiddelbar forlængelse af anmodningen, sender EWII Energi A/S et tilbud på en Serviceaftale til Kunden eller en meddelelse om, at EWII Energi A/S ikke kan give tilbud på en Serviceaftale, såfremt Kunden ikke opfylder betingelserne under pkt. 3.

**2.6** Tilbuddet er gældende i 7 hverdage fra datoen for Kundens modtagelse af tilbuddet.

**2.7** Når Kunden accepterer tilbuddet rettidigt, foretager EWII Energi A/S en behandling af ordren, hvorefter Kunden snarest muligt modtager en ordrebekræftelse, herefter benævnt ”Ordrebekræftelsen”.

**2.8** Serviceleverandøren tager forbehold for pris- og trykfejl samt tekniske fejl.


### 3. Ladeboksen

**3.1** Ladeboksen skal være installeret af en autoriseret leverandør og skal være tilknyttet EWII Energi A/S Opladning. EWII Energi A/S tilbyder udelukkende elafgiftsrefusion via EWII Energi A/S Opladning og den dertil indrettede EWII ENERGI A/S Opladning App. Vilkår og betingelser for brug af EWII Energi A/S Opladning App’en findes på www.ewii.dk.

**3.2** En Serviceaftale forudsætter endvidere, at ladeboksen er fuldt funktionsdygtig og maksimalt 3 år på tidspunktet for Kundens anmodning om tilbud på en Serviceaftale. Ladeboksens alder beregnes fra Købstidspunktet. Accepterede mærker på ladebokse kan ændres løbende og aktuelle oversigt kan findes på EWII Energis hjemmeside.

**3.3** Ladeboksen er og forbliver Kundens ejendom under hele Serviceaftalen.

**3.4** EWII Energi A/S er berettiget til at skifte systemleverandør uden Kundens accept. Såfremt Kunden ikke ønsker at anvende en ny leverandør, skal Kundens opsigelse af Serviceaftalen ske på almindelige vilkår i henhold til afsnit 9. Udskiftning af systemleverandør vil ske med minimum 60 dages varsel til Kunden.

**3.5** Ladeboksen må alene anvendes til privat brug, men Kunden er ikke forpligtet til at begrænse brugen af ladeboksen til Kundens eget forbrug, og Kunden kan derfor frit anvende ladeboksen til opladning af andre el- og hybridbiler end Kundens egen bil, forudsat at denne anvendelse ikke kan karakteriseres som erhvervsmæssig opladning.


### 4. Priser og betalingsvilkår

**4.1** Betaling sker ved månedsvis forudgående opkrævning via EWII Energi A/S Opladning, hvor betaling skal ske med et gyldigt betalingskort, herunder fx Dankort, VISA/Dankort, MasterCard, VISA Elektron eller Maestro.

**4.2** Alle priser er i danske kroner og inkl. moms.

**4.3** Kunden er forpligtet til at betale de opkrævede beløb inden forfaldsdato. Modtager EWII Energi A/S ikke betalingen inden forfaldsdagen, er EWII Energi A/S berettiget til at opkræve renter og gebyrer i overensstemmelse med rentelovens regler. Kunden er forpligtet til at betale for de af EWII ENERGI A/S afholdte udgifter til rykkerskrivelse samt inddrivelse af udestående beløb.

**4.4** EWII Energi A/S er til enhver tid berettiget til at foretage modregning med ethvert forfaldent tilgodehavende, som Kunden måtte have til EWII Energi A/S, ligesom EWII Energi A/S er berettiget til at tilbageholde service og support af ladeboksen, indtil det forfaldne beløb er betalt.

**4.5** EWII Energi A/S forbeholder sig retten til med et varsel på minimum 30 dage at ændre i eksisterende priser og gebyrer, jf. pkt. 13.


### 5. Service og abonnement

**5.1** Serviceaftalen inkluderer teknisk fjernsupport på ladeboksen, reparation og udskiftning af ladeboksen.

**5.2** Kunden kan efter behov kontakte EWII Energi A/S’s kundeservice på 70 50 50 50 ved fejl på ladeboksen, spørgsmål til ladeboksens funktioner eller ved behov for teknisk support på installationsadressen. Kunden kan forvente teknisk support på installationsadressen inden for to hverdage fra Kundens anmodning herom.

**5.3** Kunden forpligter sig til alene at lade EWII Energi A/S stå for vedligeholdelse, reparationer, service, kontrol mv. af ladeboksen i Serviceperioden, og til heller ikke selv at tilgå ladeboksen i forbindelse med andet end sædvanlig brug og betjening. Overholder Kunden ikke dette, kan det medføre bortfald af udbetaling af afgiftsrefusion, ligesom Kunden hæfter for alle EWII ENERGI A/S’s udgifter og tidsforbrug til drift og service som følge heraf. Enhver vedligeholdelse, service og reparation af ladeboksen skal derfor forestås af EWII Energi A/S, hvorfor Kunden straks skal rette henvendelse til EWII Energi A/S, hvis der opleves problemer med ladeboksen.

**5.4** Serviceaftalen omfatter ikke skader forårsaget af:
* Installationer udenfor ladeboksen
* Kundens uretmæssige brug af ladeboksen
* Kundens skadevoldende handlinger
* Kundens manglende overholdelse af forpligtelser efter Serviceaftalen i øvrigt
* Udefrakommende skader

**5.5** EWII Energi A/S er berettiget til at opkræve et gebyr hos Kunden i henhold til bilag 2, såfremt EWII Energi A/S ikke kan få adgang til ladeboksen som aftalt og dermed kører forgæves, eller hvis fejlen ikke beror på forhold i ladeboksen, men på eksempelvis fejl i bilen eller fejlagtig brug.

**5.6** Serviceaftalen inkluderer ikke udgifter til færgeoverfart til ikke brofaste øer.

**5.7** Kunden accepterer, at der i forbindelse med eksempelvis eftersyn eller service kan forekomme afbrydelser i ladeboksens funktion. Sådanne afbrydelser berettiger ikke Kunden til kompensation fra EWII Energi A/S.


### 6. Levering af el og afgiftsrefusion

**6.1** Ladeboksens passive og aktive elforbrug betales af Kunden. Kunden betaler ladeboksens elforbrug over Kundens elregning sammen med Kundens generelle husstandsforbrug.

**6.2** EWII Energi A/S søger elafgiftsrefusion på Kundens vegne under hele Serviceaftalens løbetid, medmindre Kunden har installeret solceller, jordvarme, egen hustandsvindmølle eller elvarme eller lignende. EWII Energi A/S er dog berettiget til uden varsel at standse søgning og/eller videresendelse af elafgiftsrefusion til Kunden, såfremt Kunden misligholder sine betalingsforpligtelser eller Serviceaftalen i øvrigt.

**6.3** EWII Energi A/S udbetaler udelukkende den elafgiftsrefusion, EWII Energi A/S kan opnå vegne af Kunden.

**6.4** Kunden har en oplysningspligt overfor EWII Energi A/S, såfremt Kunden er afgiftsfritaget.

**6.5** Kunden er som udgangspunkt berettiget til at modtage elafgiftsrefusion, hvis Kunden betaler fuld elafgift over husstandens forbrug og alene benytter ladeboksen til opladning af el- eller hybridbiler, som også forudsat i Vilkårene.

**6.6** Det er en forudsætning for, at EWII Energi A/S søger elafgiftsrefusion, at Kunden ikke selv anmoder SKAT om godtgørelse af elafgift, og at Kunden betaler fuld elafgift af forbruget på den hovedmåler, som ladeboksen er tilsluttet.

**6.7** Det er endvidere en forudsætning for at EWII Energi A/S kan søge elafgiftsrefusion, at ladeboksen har kontinuerlig strømforsyning og internetforbindelse, da EWII Energi A/S ikke kan indsamle de nødvendige data til brug for ansøgning elafgiftsrefusion, såfremt ladeboksen er slukket eller ikke har forbindelse til internettet.

**6.8** Såfremt Kunden har fået udbetalt elafgiftsrefusion fra EWII Energi A/S uden at være berettiget hertil, er EWII Energi A/S berettiget til at kræve den betalte elafgiftsrefusion tilbagebetalt.

**6.9** EWII Energi A/S er på intet tidspunkt ansvarlig for eventuelle ændringer i Kundens forhold eller ændringer foretaget af de danske myndigheder, der medfører bortfald eller ændring af reglerne om elafgiftsrefusion.

**6.10** Gældende takst for elafgiftsrefusion kan ændres løbende og kan ses på www.ewii.dk/ladeboks

**6.11** Udbetaling af elafgiftsrefusion sker udelukkende via EWII Energi A/S Opladning. Udbetaling sker efter hver ladning på ladeboksen. Kunden kan se opgørelser over elafgiftsrefusionen i EWII Energi A/S Opladning App’en.


### 7. Misligholdelse

**7.1** Hver af parterne har ret til at ophæve Serviceaftalen i tilfælde af den anden parts misligholdelse, hvis ikke misligholdelsen er udbedret senest 10 dage efter skriftligt modtaget påbud herom.

**7.2** Følgende forhold udgør væsentlig misligholdelse:
* Ladeboksen bruges til opladning af andet end el- og hybridbiler
* Ladeboksen anvendes i erhvervs-øjemed
* EWII Energi A/S afskæres for adgang til ladeboksen ifm. fejlsøgning og reparation
* Kunden misligholder sine betalingsforpligtelser

**7.3** Er Aftalen misligholdt af Kunden, kan Kunden ikke kræve allerede erlagte beløb refunderet.


### 8. Opsigelse

**8.1** Kunden og serviceleverandøren kan begge opsige Serviceaftalen med 30 dages varsel til udgangen af en måned.


### 9. Force majeure

**9.1** EWII Energi A/S er berettiget til at annullere en ordre eller support, og er i øvrigt fri for ansvar for enhver manglende, mangelfuld eller forsinket levering og service, der helt eller delvist skyldes omstændigheder, som ligger uden for EWII Energi A/S’s rimelige kontrol, såfremt den manglende opfyldelse skyldes oprør, uroligheder, IT-manipulation eller IT-nedbrud, krig, terrorisme, brand, pandemier, offentlige forskrifter, strejke, lockout, mangel på transportmidler, vareknaphed, sygdom, forsinkelse eller mangler ved leverancer fra underleverandører, uheld i produktion eller afprøvning, eller manglende Energiforsyning. Kundens beføjelser suspenderes eller bortfalder i den periode force majeure består. Kunden kan derudover ikke kræve erstatning eller fremsætte noget krav overfor EWII Energi I A/S som følge af force majeure.


### 10. Erstatningsansvar

**10.1** Parterne er ansvarlige efter dansk rets almindelige regler.

**10.2** EWII Energi A/S er dog uden ansvar for tab vedrørende følgeskader, indirekte tab og andre tab, herunder tab som følge af, at ladeboksen ikke kan benyttes som forudsat, medmindre EWII Energi A/S har handlet forsætligt eller groft uagtsomt.

**10.3** EWII Energi A/S er desuden uden ansvar for følgende forhold:
* Tab som følge af uberettiget brug af ladeboksen, uanset om den uberettigede brug skyldes Kunden eller tredjeparter, som Kunden er ansvarlig for
* Tab som følge af afbrydelser, forstyrrelser eller ændringer til ladeboksen, herunder services, opdatering af firmware/software der er nødvendige af driftsmæssige årsager og af tekniske hensyn
* Tab som følge af myndighedskrav
* Tab som følge af strømsvigt, nedbrud eller øvrige forstyrrelser, uanset om disse forstyrrelser kan henføres til din elaftale med EWII Energi A/S eller andre el-udbydere
* Tab som følge af fejl ved oprindelige installationer
* Krav der relaterer sig til, hvorvidt ladeboksen kan benyttes i det mest økonomisk fordelagtige tidspunkt på døgnet
* Tab som følge af ladeboksens opkobling til internettet, herunder fx men ikke begrænset til manglende udbetaling af elafgiftsrefusion
* Tab, der skyldes misbrug eller bortskaffelse af ladekort

⠀

### 11. Fortrydelsesret

**11.1** Kunden kan fortryde den indgåede aftale i overensstemmelse med forbrugeraftalelovens bestemmelser herom. Fortrydelsesfristen udløber 14 dage efter den dag, hvor aftalen blev indgået, hvilket er datoen for afsendelse af ordrebekræftelsen. Anmoder Kunden udtrykkeligt om levering inden fortrydelsesfristens udløb, ophører fortrydelsesretten allerede ved aftale herom.

**11.2** For at udøve fortrydelsesretten skal Kunden meddele EWII om dennes beslutning om at fortryde denne aftale i en utvetydig erklæring på e-mail: kunde@ewii.dk eller ved postbesørget brev til:
EWII Energi A/S
Kokbjerg 30
6000 Kolding
Att.: Kundeservice

**11.3** Der er som bilag 1 til nærværende almindelige vilkår vedlagt en standardfortrydelsesformular, som kan anvendes til udøvelse af fortrydelsesretten, men brug heraf er ikke obligatorisk for at fortryde aftalen.

**11.4** Fortrydelsesfristen er overholdt, hvis Kunden sender meddelelsen om udøvelse af fortrydelsesretten, inden fortrydelsesfristen er udløbet.

**11.5** Udøver Kunden fortrydelsesretten i denne aftale, refunderes alle betalinger modtaget fra Kunden. Dette gælder dog ikke, hvis levering er påbegyndt inden fortrydelsesfristens udløb på grund af Kundens udtrykkelige anmodning herom. Er ydelserne i denne aftale således delvist leveret inden fortrydelsesretten udnyttes, skal Kunden betale et beløb, som dækker de rimelige omkostninger, der har været ved at påbegynde leveringen.

**11.6** Eventuelle betalinger inden anvendelse af fortrydelsesretten refunderes uden unødig forsinkelse og under alle omstændigheder senest 14 dage fra den dato, hvor EWII har modtaget meddelelse om Kundens beslutning om at fortryde denne aftale. En sådan tilbagebetaling gennemføres med samme betalingsmiddel, som Kunden benyttede ved den oprindelige transaktion, medmindre Kunden udtrykkeligt har indvilget i noget andet. Kunden pålægges ingen former for gebyrer som følge af tilbagebetalingen.


### 12. Ændringer

**12.1** EWII Energi A/S er til enhver tid berettiget til at foretage ændringer til Aftalen uden forudgående varsel, såfremt ændringerne udelukkende er i Kundens interesse og fordel.

**12.2** Ved væsentlige ændringer i priser, gebyrer eller vilkår er EWII Energi A/S alene berettiget til at foretage sådanne ændringer med et forudgående varsel på minimum 30 dage. Kunden modtager meddelelse om væsentlige ændringer på den af Kunden oplyste e-mailadresse. Ønsker Kunden ikke at acceptere sådanne ændringer, kan Aftalen opsiges med et varsel på 14 dage til ophør samtidig med ændringens ikrafttræden.


### 13. Oplysning om EWIIs behandling af personoplysninger mv.

EWII beskytter dine persondata og har interne regler om informationssikkerhed. EWII tager IT- og datasikkerheden alvorligt og har derfor vedtaget interne regler om informationssikkerhed, som indeholder instrukser og foranstaltninger, der beskytter persondata mod at blive tilintetgjort, gå tabt eller blive ændret, mod uautoriseret offentliggørelse, og mod at uvedkommende får adgang eller kendskab til dem. I det følgende beskrives det, hvordan EWII behandler Kundens personoplysninger.

**13.1** EWII er den dataansvarlige – hvordan kontakter Kunden os?
EWII Energi A/S er dataansvarlig for behandlingen af de personoplysninger, som modtages om Kunden. EWIIs kontaktoplysninger er:
EWII Energi A/S
Kokbjerg 30
6000 Kolding
CVR-nummer 20810440
Mail: ewii@ewii.dk

**13.2** Kontaktoplysninger på databeskyttelsesrådgiveren
Spørgsmål til EWIIs behandling af Kundens oplysninger kan altid rettes til EWIIs databeskyttelsesrådgiver på følgende måder:

* **E-Mail:** persondata@ewii.dk

* **Telefon:** 70 50 50 50

* **Brev:** EWII Energi A/S Kokbjerg 30 6000 Kolding Att.: Databeskyttelsesrådgiver 

⠀**13.3 Formålene med og retsgrundlaget for behandlingen af personoplysninger**

* **Behandling nødvendig for at opfylde aftalen med Kunden.** EWII behandler personoplysninger for at kunne opfylde aftalen med Kunden samt for at gøre services bedre og for at sikre kvalitet i produkter og tjenester. Retsgrundlaget for EWIIs behandling af personoplysninger følger som udgangspunkt af databeskyttelsesforordningens artikel 6, stk. 1 litra b.

* **Legitime interesser, der forfølges med behandlingen.** På baggrund af interesseafvejningsreglen i databeskyttelsesforordningens artikel 6, stk. 1, litra f, videregives generelle kundeoplysninger (navn, adresse og kontaktinformationer) til EWIIs koncernforbundne selskaber med henblik på bla. markedsføring af produkter fra EWIIs koncernforbundne selskaber. Eventuelle henvendelser til Kunden vil ske i overensstemmelse med markedsføringslovens regler. Har Kunden i CPR-registret frabedt sig reklamehenvendelser, vil oplysningerne ikke blive videregivet. EWII skal i medfør af databeskyttelses-forordningens artikel 21, stk. 2, oplyse Kunden om, at Kunden til enhver tid har mulighed for at gøre indsigelse mod videregivelse. I så fald bedes Kunden give EWII besked herom.

**13.4** Kategorier af personoplysninger

EWII behandler følgende kategorier af personoplysninger om Kunden:
* Almindelige persondata, herunder navn, adresse og kontaktinformation
* Offentlig tilgængelige ejendomsdata
* Installations-, forbrugs- og produktdata
* Unikke numre på enheder
* EWII behandler kun data om Kunden, der er relevante og tilstrækkelige i forhold til opfyldelse af aftalen med Kunden samt til opfyldelse af krav bestemt ved lovgivning.

**13.5** Modtagere eller kategorier af modtagere
EWII videregiver eller overlader Kundens personoplysninger til følgende modtagere:
* EWII videregiver eller overlader i nødvendigt og relevant omfang Kundens oplysninger til andre selskaber inden for EWII-koncernen samt til andre eksterne leverandører og samarbejdspartnere. Ved brug af databehandlere vil behandlingen af dine persondata altid ske efter en konkret instruks fra EWII til den pågældende tredjepart, ligesom der vil blive indgået en databehandleraftale mellem EWII og den pågældende tredjepart, der varetager behandlingen på EWIIs vegne.
* Videregivelse og overladelse af Kundens personoplysninger mellem koncernforbundne og til eksterne selskaber kan blandt andet ske med henblik på kundeoprettelse, installation, evt. reparation, fakturering, sagsadministration og andre administrative forhold samt i forbindelse med markedsundersøgelser, markedsføring og lignende.

**13.6** Opbevaring af personoplysninger
EWII opbevarer som udgangspunkt Kundens personoplysninger så længe, der er en aktiv aftale mellem EWII og Kunden. Efter endt kundeforhold opbevarer EWII relevant materiale, inkl. eventuelle personoplysninger heri, i henhold til bogføringslovens regler. Materialet opbevares derfor i udgangspunktet i løbende år plus 5 hele kalenderår.

**13.7** Automatiske afgørelser, herunder profilering
Der kan forekomme automatiske afgørelser (profilering) med henblik på målrettede tilbud og rabatfordele baseret på købshistorik og abonnementsforhold.

**13.8** Kundens rettigheder
Kunden har efter dataskyttelsesforordningen en række rettigheder i forhold til vores behandling af oplysninger om Kunden. Hvis Kunden vil gøre brug af rettighederne, skal EWII kontaktes.
* **Ret til at se oplysninger (indsigtsret):** Kunden har ret til at få indsigt I de oplysninger, som EWII behandler om Kunden, samt en række yderligere oplysninger.
* **Ret til berigtigelse (rettelse):** Kunden har ret til at få unøjagtige eller forkerte data rettet. Kunden skal henvende sig til EWII og oplyse om, hvori unøjagtighederne består, og hvordan de kan rettes. Det er Kundens ansvar at kontakte EWII, hvis Kunden bliver opmærksom på, at EWII har registreret forkerte oplysninger om Kunden herunder ved ændring af navn, kontaktoplysninger osv.
* **Ret til sletning:** I særlige tilfælde har Kunden ret til at få slettet oplysninger om Kunden, inden tidspunktet for EWIIs almindelige generelle sletning.
* **Ret til begrænsning af behandling:** Kunden har i vise tilfælde ret til at få behandlingen af Kundens personlysninger begrænset. Hvis Kunden har ret til at få begrænset behandlingen, må EWII fremover kun behandle oplysninger – bortset fra opbevaring – med Kundens samtykke, eller med henblik på at retskrav kan fastlægges, gøres gældende eller forsvares, eller for at beskytte en person eller vigtige samfundsinteresser.
* **Ret til indsigelse:** Kunden har i visse tilfælde ret til at gøre indsigelse mod EWIIs ellers lovlige behandling af Kundens personoplysninger. Kunden kan også gøre indsigelse mod behandlingen af Kundens oplysninger til direkte markedsføring. Hvis Kundens indsigelse er berettiget, sørger EWII for at ophøre med behandlingen af Kundens persondata.
* **Ret til at transmittere oplysninger (dataportabilitet):** Kunden har i visse tilfælde ret til at modtage Kundens personoplysninger i et struktureret, almindeligt anvendt og maskinlæsbart format samt at få overført disse personoplysninger fra én dataansvarlig til en anden uden hindring.

Kunden kan læse mere om rettigheder i Datatilsynets vejledning om de registreredes rettigheder, som findes på www.datatilsynet.dk


### 14. Tvister og klager

Du har ret til at indgive en klage til Datatilsynet, hvis du er utilfreds med den måde, vi behandler dine personoplysninger på. Du finder Datatilsynets kontaktoplysninger på www.datatilsynet.dk.

**14.1** I tilfælde af tvist mellem Kunden og EWII om forhold, der udspringer af aftalen, kan Kunden klage til EWII, der herefter hurtigst muligt og senest 3 måneder efter klagens indgivelse vil træffe en afgørelse. Kunden kan oprette en klage på ewii.dk/kontakt, sende en e-mail til kunde@ewii.dk eller sende et brev til: EWII ENERGI A/S, Kokbjerg 30, 6000 Kolding.

Alternativt kan der klages til:
Center for Klageløsning
Nævnenes hus
Toldbod 2
8800 Viborg
klageportalen@naevneneshus.dk
www.naevneneshus.dk
Europa-Kommissionens online klageportal kan også anvendes ved indgivelse af en klage. Det er særlig relevant, hvis du er forbruger med bopæl i et andet EU-land. Klagen indgives på: ~[http://ec.europa.eu/odr](http://ec.europa.eu/odr)~

**14.2** Tvister skal i videst muligt omfang forsøges løst i mindelighed. Hvis dette ikke er muligt, kan hver af parterne indbringe tvisten for de danske domstole. Dansk ret er til enhver tid gældende for forhold der udspringer af denne abonnementsaftale.

E-mail til supportladestander@ewii.com
Land: Denmark
Understøttede ladestandermodeller: Go, Go OCPP, MaxiCharger, MaxiCharger AC Ultra, Charge, Charge
