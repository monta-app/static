# Termini e condizioni

Le presenti condizioni generali di contratto (“Condizioni Generali” o “Contratto”) disciplinano i termini e le condizioni dei servizi “ON CHARGE” (“Servizi” e, ciascuno singolarmente, “Servizio”) forniti da On Electric Charge Mobility S.R.L., P.IVA: 14920111003; con sede legale in Roma, Lungotevere Flaminio, n. 16 A, e-mail/PEC: onsharing@legalmail.it, n. telefonico 0649779676 (“ON CHARGE”) tramite l’app ON MOBILITY (“App”) ai clienti. Per accedere all’utilizzo dei Servizi sarà necessario inserire in App i propri dati di fatturazione e un metodo di pagamento valido, registrandosi quale cliente del Servizio (“Cliente” o “Utente”) secondo le indicazioni previste al successivo punto “Registrazione e adesione al Servizio”, previa accettazione delle presenti Condizioni Generali. Il Cliente prende atto che i prezzi per la fruizione dei Servizi sono identificati all’interno del documento “Allegato 1: Tariffe per la fruizione dei Servizi tramite APP ON MOBILITY” (“Tariffe”) allegato alle presenti Condizioni Generali e parte integrante e sostanziale delle stesse. Le Condizioni Generali saranno applicabili anche ad eventuali nuovi Servizi che potranno essere forniti in futuro ai Clienti, previa accettazione da parte degli stessi.

## 1 OGGETTO DEL CONTRATTO

1.1 L’oggetto del presente Contratto consiste nella fornitura da parte di ON CHARGE dei seguenti Servizi tramite l’App:
- a) ricarica del veicolo elettrico presso le stazioni di ricarica pubbliche (“Servizio di Ricarica”) di ON CHARGE (“Stazioni di Ricarica di On Charge”), cui il Cliente potrà accedere per mezzo dell’App o tramite la card RFID associata;
- b) visualizzazione su mappa delle Stazioni di Ricarica, dedicate ai veicoli elettrici compatibili con il Servizio erogato da ON CHARGE;
- c) impostazione da parte del Cliente delle Stazioni di Ricarica preferite;
- d) sblocco della singola presa e avvio del processo di ricarica sulla Stazione di Ricarica selezionata, anche tramite l’utilizzo della card RFID associata al profilo;
- e) monitoraggio del processo di ricarica;
- f) interruzione del processo di ricarica tramite l’apposito pulsante dedicato sull’App o tramite card RFID associata al profilo;
- g) notifica della conclusione del periodo di sosta gratuita (periodo di occupazione della Stazione di Ricarica e della relativa area parcheggio che decorre dal momento in cui termina la fruizione del Servizio di ricarica fino al momento in cui è prevista l’applicazione della penale, come definita all’Articolo 5) previa impostazione da parte del Cliente della volontà di ricevere le notifiche tramite App;
- h) acquisto ed associazione di una card RFID al profilo;
- i) pagamento automatico del corrispettivo per il Servizio, secondo le modalità preimpostate dal Cliente nel proprio profilo;
- j) archiviazione e visualizzazione, in una sezione dedicata, della cronologia delle sessioni di ricarica e delle fatture ricevute;
- k) sottoscrizione e modifica del proprio Piano Tariffario;
- l) variazione dei dati anagrafici e del metodo di pagamento associato al profilo;

1.2 ON CHARGE si riserva la facoltà di attivare alcuni dei Servizi anche in una fase successiva rispetto alla sottoscrizione del presente Contratto.  
1.3 Il Cliente, per ogni utilizzo del Servizio e per tutto il periodo della durata del Contratto, ha l’obbligo di attenersi ed osservare le disposizioni contenute nelle presenti Condizioni Generali e nei relativi allegati.

## 2 REGISTRAZIONE E ADESIONE AL SERVIZIO

2.1. L’accesso all’app potrà avvenire a seguito di apposita registrazione del Cliente tramite l’App per smartphone. Completando la procedura di registrazione e facendo clic sul pulsante “Accetta”, il Cliente dichiara di avere attentamente letto ed espressamente accettato le presenti Condizioni Generali, i suoi allegati e l’informativa privacy;  
2.2. L’accesso al servizio potrà avvenire inserendo i dati di fatturazione e il metodo di pagamento.  
2.3. I Clienti che vorranno utilizzare i Servizi senza registrarsi potranno usufruire solo dei seguenti Servizi:
- a) visualizzazione su mappa delle Stazioni di Ricarica dedicate ai veicoli elettrici compatibili con il Servizio erogato da ON CHARGE;  
2.4. L’attivazione del Servizio di Ricarica è comunque subordinata all’inserimento del metodo di pagamento e del profilo di fatturazione in fase di adesione al Servizio. Per gli strumenti di pagamento accettati si veda l’Articolo 6.  
2.5. L’adesione al Servizio è consentita esclusivamente ai maggiori di anni 18 e alle partite IVA.

## 3 MODIFICA DEI SERVIZI E DELLE CONDIZIONI GENERALI E DELLE TARIFFE

3.1. ON CHARGE si riserva il diritto di aggiornare, integrare e/o modificare i Servizi e le presenti Condizioni Generali in presenza di giustificati motivi, tra cui: (a) motivi di interesse pubblico e/o di sicurezza; (b) motivi connessi al corretto adempimento ad obblighi legislativi e/o regolamentari; (c) motivi legati a modifiche legislative e/o regolamentari; (d) motivi legati all’implementazione di aggiornamenti e migliorie tecniche ai Servizi e all’App, incluso qualsivoglia aggiornamento tecnico dell’App; (e) motivi legati al miglioramento o modifica dei Servizi; (f) motivi legati all’ideazione e creazione di nuovi servizi da parte di ON CHARGE; (g) motivi di carattere tecnico, organizzativo e/o commerciale che rendano necessarie modifiche senza le quali ON CHARGE sarebbe impossibilitata dal continuare a svolgere i Servizi oggetto delle presenti Condizioni Generali; (h) motivi legati alle mutate condizioni del mercato.  
3.2. Gli aggiornamenti alle presenti Condizioni Generali verranno comunicati, con un preavviso di 14 (quattordici) giorni (“Termine di Preavviso”), mediante comunicazione diretta al Cliente all’indirizzo e-mail comunicato dal medesimo in fase di registrazione e/o adesione al Servizio. Una volta decorso il Termine di Preavviso, senza il recesso da parte del Cliente, le modifiche si intenderanno entrate in vigore e verranno pubblicate sul sito https://www.oncharge.it, e mediante comunicazione in App.  
3.3. Per quanto attiene le modifiche e gli aggiornamenti delle Tariffe, si rimanda a quanto descritto nel documento “Allegato 1: Tariffe per la fruizione dei Servizi tramite app ON MOBILITY”.  
3.4. In caso di qualsivoglia integrazione, aggiornamento e/o modifica delle presenti Condizioni Generali, ivi incluse modifiche alle Tariffe, il Cliente avrà il diritto di recedere dalle presenti Condizioni Generali, come meglio dettagliato al successivo Articolo 4 e nel rispetto del Termine di Preavviso.  
3.5. Resta inteso che, qualora il Cliente receda in seguito alla modifica/integrazione/aggiornamento delle presenti Condizioni Generali o delle Tariffe, avrà la facoltà di continuare ad usufruire dei Servizi fino al momento in cui ON CHARGE non procederà alla cancellazione dell’account, secondo quanto meglio stabilito al successivo Articolo 4.  
3.6. Il Cliente prende atto e accetta che le modifiche, integrazioni e/o aggiornamenti alle presenti Condizioni Generali si intenderanno espressamente accettate dal Cliente, qualora quest’ultimo non receda dalle presenti Condizioni Generali entro il termine di Preavviso, ossia entro 14 (quattordici) giorni dalla comunicazione inviata da ON CHARGE di cui al precedente Articolo 3.2.

## 4 DURATA, RIPENSAMENTO, RECESSO, RISOLUZIONE

4.1. Il presente Contratto si perfeziona al momento in cui lo stesso è accettato dal Cliente ed è a tempo indeterminato.  
4.2. Il Cliente, a seguito della registrazione o adesione, potrà in ogni caso esercitare il diritto di ripensamento entro 14 giorni dall’adesione al presente Contratto (“Termine di Ripensamento”).  
4.3. A seguito del suo espresso consenso e della sua presa d’atto, il Cliente consumatore che intenda iniziare ad utilizzare i Servizi durante il Termine di Ripensamento, sarà tenuto al pagamento dei Servizi già erogati, secondo quanto indicato nel documento “Allegato 1: Tariffe per l’utilizzo dei Servizi tramite l’APP ON MOBILITY“.  
4.4. Per quanto concerne le Tariffe, per l’esercizio del diritto di ripensamento si applica quanto previsto dal documento “Allegato 1 – Tariffe per la fruizione dei Servizi tramite app ON MOBILITY”.  
4.5. Il diritto di ripensamento potrà essere esercitato da parte del Cliente inviando alla casella di posta assistenza@oncharge.it: (a) una comunicazione non ambigua con cui il Cliente eserciti il diritto di ripensamento; o (b) il modulo sub Allegato 2 compilato e sottoscritto (Allegato 2 – “Modulo di Recesso”). Il Cliente riceverà riscontro sulla gestione del “ripensamento” tramite e-mail. A meno che il Cliente non lo richieda espressamente, il suo account non verrà eliminato.  
4.6. Fermo quanto previsto dai precedenti Articoli, il Cliente potrà recedere in qualsiasi momento dal presente Contratto, inviando una esplicita richiesta in tal senso alla casella di posta assistenza@oncharge.it. A fronte di tale richiesta, ON CHARGE provvederà ad eliminare l’account entro 10 (dieci) giorni dalla ricezione della richiesta di recesso da parte del Cliente. In tal caso, saranno fatturati al Cliente i corrispettivi relativi ai Servizi fruiti sino alla disattivazione dell’account.  
4.7. Resta inteso che, in caso di Piano Tariffario attivo come previsto dal documento “Allegato 1 – Tariffe per la fruizione dei Servizi tramite app On MOBILITY”, il recesso esercitato ai sensi dell’Articolo 4.6. che precede sarà efficace a partire dal giorno successivo alla scadenza prevista del Piano Tariffario. ON CHARGE provvederà a disattivare l’account entro 10 (dieci) giorni dalla scadenza. In tal caso, saranno fatturati al Cliente i corrispettivi relativi ai Servizi fruiti sino alla disattivazione dell’account con l’applicazione della Tariffa vigente al momento della fruizione dei Servizi. Qualora invece il Cliente desideri l’immediata cancellazione del proprio account, a prescindere dalla scadenza del Piano Tariffario attivo, dovrà indicarlo specificatamente nella sua comunicazione di recesso a assistenza@oncharge.it.  
4.8. Il recesso da parte del Cliente, ovvero la risoluzione del presente Contratto, comportano la perdita di qualità di Cliente con relativa disattivazione dell’account ed automatico scioglimento del Contratto e di ogni rapporto consequenziale e connesso al Servizio.  
4.9. ON CHARGE avrà il diritto di risolvere il presente Contratto con effetto immediato ai sensi dell’Articolo 1456 c.c. nei seguenti casi:  
4.10. Senza pregiudizio a quanto stabilito dal precedente Articolo 4.7., ON CHARGE avrà il diritto di risolvere il presente Contratto ai sensi dell’Articolo 1454 c.c., previa diffida a adempiere entro un termine minimo di 15 giorni.  
4.11. ON CHARGE avrà comunque il diritto di sospendere il Servizio, previa notifica al Cliente, nel caso di mancato o parziale pagamento del corrispettivo relativo anche ad una sola fattura emessa e non pagata. Il Servizio e la fatturazione saranno riattivati al saldo di tutte le fatture insolute.

## 5 FRUIZIONE DEL SERVIZIO E PENALI

5.1. L’iscrizione e/o l’utilizzo dell’App di ON CHARGE da parte del Cliente è gratuita.  
5.2. La fruizione dei Servizi da parte del Cliente prevede il pagamento di un corrispettivo per il Servizio di ricarica sulla base delle Tariffe scelte dal Cliente. Le condizioni economiche delle diverse Tariffe messe a disposizione del Cliente sono meglio descritte nel documento denominato “Allegato 1 – Tariffe per la fruizione dei Servizi tramite app ON MOBILITY”, allegato al presente Contratto.  
5.3. Il Cliente non potrà occupare le Stazioni di ricarica ON CHARGE e la relativa area di parcheggio per un tempo superiore a quello indicato in App come “sosta gratuita”, al termine del quale verrà applicata al cliente una penale. Il periodo di “sosta gratuita” inizia nel momento in cui termina l’erogazione dell’energia dalla Stazione di ricarica e ha una durata di 60 minuti. Nel solo caso di stazioni di ricarica Quick con potenza impegnata fino a 22 kW la penale prevista per il superamento del periodo di “sosta gratuita” non trova applicazione nel corso delle ore notturne, ossia dalle ore 23 alle ore 7.  
5.4. Al termine del periodo di “sosta gratuita”, il tempo di occupazione della Stazione di ricarica ON CHARGE rilevante ai fini dell’applicazione della penale decorre dal termine del periodo di “sosta gratuita” come definito sopra ai sensi dell’Articolo 5.3. fino al momento in cui il connettore verrà rimosso dalla Stazione di ricarica utilizzata.  
5.5. La penale applicata al Cliente per le Stazioni di ricarica ON CHARGE è quantificata applicando un corrispettivo fisso per ogni minuto di occupazione della Stazione di ricarica e della relativa area di parcheggio. I corrispettivi fissi variano a seconda del tipo di presa utilizzata e sono riportati di seguito:

- Quick (AC fino a 22kW) - 0,10€/min
- Fast (DC fino a 150kW) - 0,20€/min
- Ultrafast (DC oltre 150kW) - 0,30€/min

5.6. ON CHARGE si riserva il diritto di applicare le penali sopra descritte anche nel caso di ricariche effettuate con una potenza impegnata inferiore al Livello di Potenza minimo come descritto nell’art. 11.  
5.7. L’orario di inizio dell’addebito è visualizzabile in tempo reale sull’App nella schermata della ricarica in corso e, al termine della sessione di ricarica, anche nella sezione “Attività – Storico”.  
5.8. Il mancato pagamento delle penali potrà comportare la sospensione e/o la risoluzione del Contratto ai sensi dell’Articolo 4 e i relativi importi saranno recuperati da ON CHARGE ai sensi di legge.

## 6 FATTURAZIONE E PAGAMENTI

6.1. La fattura riporta gli addebiti e/o eventuali accrediti, specificando i relativi Servizi utilizzati. La fattura è emessa in formato digitale e viene inviata all’indirizzo e-mail indicato sul profilo di fatturazione e archiviata nella sezione “storico fatture” dell’App. Il pagamento può essere effettuato, tramite l’App, attraverso le modalità di pagamento ammissibili indicate di seguito e nella sezione relativa ai pagamenti dell’App. L’addebito dell’importo dovuto dal Cliente a ON CHARGE è effettuato al momento della conclusione del Servizio. La fattura riporterà gli addebiti e/o eventuali accrediti, specificando i relativi Servizi utilizzati.  
6.2. La periodicità di fatturazione varia a seconda della Tariffa selezionata dal Cliente, come meglio descritto nel documento “Allegato 1 – Tariffe per la fruizione dei Servizi tramite app ON MOBILITY”, allegato al presente Contratto.  
6.3. La modalità di pagamento è associata al profilo di fatturazione come completato dall’utente. Per tutti i Clienti la modalità di pagamento associata al proprio profilo di fatturazione all’atto dell’adesione al Servizio è considerata la modalità automatica di pagamento del Servizio.

6.4. Le modalità di pagamento accettate sono le seguenti:  
- Carta di credito o debito con circuito VISA e MASTERCARD;  
6.5. Nel caso in cui il pagamento del Servizio non vada a buon fine, ON CHARGE comunicherà il mancato pagamento al Cliente provvedendo a sospendere il Servizio fino al saldo di quanto dovuto.  
6.6. La Carta RFID è una modalità di avvio/arresto del Servizio di Ricarica e consente al Cliente di avviare e terminare la ricarica seguendo la Tariffa del profilo a cui è stata associata. Alla Carta RFID sono associate le medesime modalità di pagamento dell’App, come descritte all’Articolo 4. Il Cliente potrà acquistarla nell’apposita sezione dell’App o sul sito. La Carta RFID, per essere attivata, deve essere associata tramite App al profilo del Cliente.

## 7 ESONERO DI RESPONSABILITÀ

7.1. Nella misura massima prevista dalla legge applicabile, esclusi i casi di dolo o colpa grave di ON CHARGE, o in caso di morte o lesioni fisiche causate da un’azione o un’omissione di ON CHARGE, quest’ultima non risponderà per i danni diretti o indiretti di qualsivoglia natura che il Cliente o il terzo possano in qualsiasi modo patire a causa del Servizio, che non siano imputabili a ON CHARGE, ovvero di variazioni delle modalità, orari e/o condizioni di erogazione del Servizio, nonché a causa della sospensione, interruzione o, comunque, indisponibilità del Servizio stesso dipendente da veicoli, da apparati tecnologici, da sistemi informatici di telecomunicazioni e comunque da qualsivoglia causa imputabile a terze parti.  
7.2. Inoltre, è esclusa qualsiasi responsabilità di ON CHARGE per il mancato adempimento totale o parziale degli obblighi assunti, per causa di forza maggiore quali, a titolo esemplificativo e non esaustivo: atti dello Stato e della Pubblica Amministrazione, atti della Pubblica Autorità, limitazioni legali, incendi, alluvioni, esplosioni, mobilitazioni, sommosse, scioperi, turbative industriali, mancanza di elettricità, interruzione delle linee telefoniche, mancanza di oli combustibili ed altri.  
7.3. Il Cliente, in ogni caso, nella misura massima prevista dalla legge applicabile, espressamente esonera ON CHARGE da ogni responsabilità, salvo casi di danni alla persona, per eventuali danni di qualunque natura subiti dal Cliente stesso e/o da terzi in relazione all’esecuzione del Contratto, non derivanti da dolo o colpa grave di ON CHARGE, bensì imputabili a dolo o colpa grave del Cliente.  
7.4. ON CHARGE o i Clienti possono fornire link ad altri siti o ad altre risorse della rete Internet/Web. Il Cliente dà atto e riconosce che ON CHARGE non può essere in alcun modo ritenuta responsabile per il funzionamento di siti o risorse esterne. ON CHARGE non è tenuta a controllare e non controlla il contenuto di tali siti e non assume alcuna responsabilità per il contenuto e/o materiale, anche pubblicitario, divulgato su tali siti o risorse esterne o per i prodotti o servizi ivi offerti. Tali prodotti o servizi non possono considerarsi in alcun modo sponsorizzati, condivisi o supportati da ON CHARGE e pertanto il Cliente assume ogni responsabilità per gli acquisti eventualmente effettuati di detti prodotti o servizi.

## 8 DIVIETO DI RIVENDITA O DI USO COMMERCIALE DEI SERVIZI

8.1. Il diritto del Cliente di usare i Servizi è personale e non cedibile. Al Cliente è fatto divieto di rivendere o fare qualsiasi altro uso commerciale dei Servizi, senza il consenso scritto di ON CHARGE.

## 9 MANLEVA

9.1. Il Cliente si impegna ad utilizzare i Servizi esclusivamente per scopi leciti e ammessi dalle vigenti disposizioni di legge applicabili, dagli usi e consuetudini, dalle regole di diligenza, in ogni caso senza ledere diritti di qualsivoglia terzo, e ponendo particolare riguardo alle norme di protezione dei dati, alle leggi in materia di protezione della proprietà intellettuale e industriale ed alla normativa in materia di telecomunicazioni. Il Cliente si assume interamente ed esclusivamente ogni responsabilità sul contenuto dei messaggi e dei testi inviati da parte sua o a suo nome a terzi tramite i Servizi, riconoscendosene unico responsabile e sollevando ON CHARGE, nonché i soggetti ad essa collegati o da essa controllati, i suoi rappresentanti, i dipendenti, nonché qualsiasi partner di ON CHARGE, da qualsivoglia conseguente richiesta di danno o rivalsa, rimborsando altresì ON CHARGE per ogni costo (incluse le spese legali) derivante da pretese o azioni di terzi nei suoi confronti per danni causati dal Cliente o da persone autorizzate dal Cliente ad accedere ai Servizi.  
9.2. In relazione a quanto sopra, il Cliente si obbliga a comunicare immediatamente a ON CHARGE all’indirizzo di posta elettronica assistenza@oncharge.it qualsiasi uso non autorizzato da parte di terzi del proprio account o ogni altra violazione della sicurezza di cui si venisse a conoscenza, impegnandosi comunque fin d’ora a manlevare e mantenere indenne ON CHARGE da ogni e qualsiasi richiesta, anche di risarcimento danni, proposta e/o derivante, direttamente ovvero indirettamente, dal sopra indicato uso o abuso da parte di chiunque.

## 10 LIVELLO DI ENERGIA EROGABILE IN FUNZIONE DELLA POTENZA

10.1. Il Livello di potenza istantanea fruibile dal singolo punto di ricarica potrà raggiungere un massimo equivalente al valore in kWh indicato sull’App (“Livello di Potenza massimo”).  
10.2. Per la corretta fruizione del Servizio di Ricarica è necessario che il Cliente imposti una soglia minima di potenza istantanea assorbibile dal veicolo pari almeno ad 1 kWh (“Livello di Potenza minimo”). ON CHARGE si riserva il diritto di risolvere le presenti Condizioni Generali, come meglio dettagliato al precedente Articolo 4.10 e applicare le penali di cui al precedente art. 5 nel caso di ricariche effettuate con una potenza impegnata inferiore al Livello di Potenza minimo.  
10.3. Il Livello di Potenza massimo indicato sull’App potrebbe non essere effettivamente erogato a causa di motivazioni di natura tecnica quali ad esempio, a titolo meramente esemplificativo e non esaustivo, congestioni di rete ovvero altre cause di natura tecnica inerenti al veicolo, allo stato della batteria, all’infrastruttura di ricarica o alla connessione di rete.  
10.4. Resta inteso che ON CHARGE non sarà ritenuta in alcun modo responsabile per eventuali erogazioni di potenza che risultino inferiori al Livello di Potenza massimo, ancorché ciò sia indicato o stimato sull’App.

## 11 TRATTAMENTO DEI DATI PERSONALI

11.1. Ai fini dell’adesione e fruizione dei Servizi potrebbe essere necessario trattare dati personali del Cliente. ON CHARGE si impegna ad effettuare tali trattamenti di dati personali nel rispetto della normativa applicabile in materia di protezione dati personali, incluso il Regolamento (UE) 2016/679 (“GDPR”) e in base all’Informativa Privacy disponibile nell’apposita sezione dell’App o del sito. I trattamenti dei dati personali dei Clienti avverranno sulla base di quanto comunicato nell’informativa sul trattamento dei dati personali resa ai sensi dell’Articolo 13 del GDPR.

## 12 DIRITTI DI PROPRIETÀ INTELLETTUALE

12.1. Il Cliente riconosce espressamente che tutti i diritti di proprietà intellettuale e/o industriale, fra cui, a titolo esemplificativo e non esaustivo, know-how, codice sorgente, software, hardware, progetti, applicativi, brevetti, segreti industriali, formule, algoritmi, modelli, banche dati, marchi, modelli e simili, relativi ai Servizi, all’App, al sito web di ON CHARGE, ai dati e agli altri materiali provenienti da ON CHARGE o comunque messi a disposizione del Cliente da parte di ON CHARGE in forza del presente Contratto sono e restano di esclusiva titolarità di ON CHARGE e dei soggetti di cui la medesima è legittima licenziataria.  
12.2. È fatto espresso divieto al Cliente di riprodurre, copiare, modificare, vendere, cedere, licenziare, conferire, trasferire a terzi, e/o creare lavori derivati da, un qualsiasi diritto di proprietà intellettuale e/o industriale di ON CHARGE, né consentire che terzi lo facciano tramite il Cliente o il suo dispositivo elettronico e il proprio account ON CHARGE. Il Cliente riconosce, infine, che tutti i contenuti (a titolo meramente esemplificativo software, immagini, grafica, fotografie, musica, suono, video, testi, dati ecc.) della corrispondenza promozionale eventualmente intercorrente tra il Cliente e i soggetti terzi che pubblicizzano i propri prodotti tramite il servizio “web mail”, sono protetti dalle norme vigenti in materia di diritti d’autore, marchi di fabbrica, dai marchi del Servizio, da brevetti o da altri diritti proprietari e leggi. Alcune aree dell’App implementano i servizi di mappatura Google Maps tra cui le interfacce di programmazione delle applicazioni (API) di Google Maps. L’utilizzo da parte del Cliente di Google Maps è soggetto ai termini e condizioni dei servizi previsti da Google Maps.

## 13 LEGGE APPLICABILE E FORO COMPETENTE

13.1. Le presenti Condizioni Generali sono soggette alla legge italiana vigente. È fatta salva l’applicazione ai Clienti che siano anche consumatori nella accezione di cui al Codice del Consumo, come sotto definito, che non abbiano la loro residenza abituale in Italia delle disposizioni eventualmente più favorevoli e inderogabili previste dalla legge del paese in cui essi hanno la loro residenza abituale.  
13.2. In ottemperanza alle norme vigenti (Dlgs. n. 206/2005 e successive modifiche e integrazioni – “Codice del Consumo”), nel caso di Cliente che sia anche consumatore nella accezione di cui al Codice del Consumo, per ogni controversia relativa all’applicazione, esecuzione e interpretazione del presente Contratto è competente il foro del luogo in cui il Cliente risiede o ha eletto domicilio. Per tutti gli altri casi è competente il Foro di Roma.

## 14 ASSISTENZA E RECLAMI

14.1. È possibile richiedere informazioni, inviare comunicazioni o inoltrare reclami a ON CHARGE con le seguenti modalità:  
14.2. ON CHARGE risponderà ai reclami tramite e-mail nel termine di 5 giorni lavorativi dalla data del reclamo.

## 15 CLAUSOLE VESSATORIE

15.1. Le parti espressamente dichiarano di accettare il contenuto degli Articoli 2, 3, 4, 5, 6, 8, 10, 11;

---

# TARIFFE PER LA FRUIZIONE DEI SERVIZI TRAMITE ON MOBILITY

Il presente documento, allegato alle Condizioni Generali che regolano l’utilizzo dei Servizi forniti ai propri clienti da ON CHARGE S.R.L. (“ON CHARGE”) tramite l’App, descrive e disciplina le diverse tariffe (“Tariffe”) per la fruizione del servizio di ricarica del veicolo elettrico (“Servizio di Ricarica”) presso le stazioni di ricarica pubbliche di On CHARGE (“Stazioni di Ricarica ON”), cui il Cliente potrà accedere per mezzo dell’App o tramite la card RFID associata.

## 1 DEFINIZIONI

1.1. Nel presente documento, le parole ed espressioni indicate con la lettera maiuscola, se non diversamente definite, avranno il significato loro attribuito all’interno delle Condizioni Generali di cui il presente documento rappresenta un Allegato ed è parte integrante e sostanziale.

## 2 TARIFFE per la fruizione del Servizio di Ricarica

2.1. La fruizione del Servizio di Ricarica prevede il pagamento di un corrispettivo sulla base della Tariffa scelta dal Cliente. Tale corrispettivo è omnicomprensivo e include tutti i costi legati all’utilizzo del Servizio da parte del Cliente e tutte le eventuali imposte per le quali la normativa applicabile prevede la facoltà di rivalsa.  
2.2. Sono disponibili diverse Tariffe per la fruizione del Servizio di Ricarica. Nel caso in cui il Cliente non selezioni una Tariffa per la fruizione del Servizio di Ricarica, allo stesso verrà applicata la Tariffa a consumo.

## 3 TARIFFA A CONSUMO

3.1. La tariffa a consumo corrisponde al prezzo in € (o altra valuta)/kWh che viene applicato al Cliente per la fruizione del Servizio di Ricarica presso le Stazioni di Ricarica (“Tariffa a consumo”).  
3.2. L’importo applicato al Cliente per la fruizione del Servizio di Ricarica è calcolato moltiplicando i kWh erogati per la Tariffa a consumo pubblicata in App in relazione alla Stazione di Ricarica prescelta dal Cliente. La Tariffa a consumo potrebbe essere differente in base al tipo di presa scelta dal Cliente tra le varie opzioni disponibili, ossia Quick (AC), Fast (DC) e Ultrafast (DC).

## 4 PIANI TARIFFARI

4.1. In alternativa alla Tariffa a consumo, il Cliente può decidere di fruire del Servizio di Ricarica con applicazione dei diversi corrispettivi previsti dai piani tariffari a canone fisso ricorrente (“Piani tariffari”).  
4.2. I Piani tariffari prevedono che, a fronte del pagamento di un canone fisso ricorrente ogni 30 giorni, al Cliente venga applicato uno sconto di entità variabile sulle Tariffe a consumo pubblicate sull’App ON CHARGE (come disciplinate ai sensi dell’art. 3 del presente Allegato Tariffe). Si riportano di seguito le condizioni di dettaglio previste dai singoli Piani tariffari offerti da ON CHARGE.

- Canone fisso ricorrente ogni 30 giorni:  
  - ON BASIC - 4,90€  
  - ON PREMIUM - 9,90€  
  - ON GOLD - 14,90€

- Sconto applicato sulla Tariffa a consumo:  
  - ON BASIC - 10%  
  - ON PREMIUM - 20%  
  - ON GOLD - 30% + card RFID

4.3. Le condizioni previste dai Piani tariffari sono applicabili esclusivamente alle ricariche effettuate, sia tramite App che tramite tessera RFID, presso le Stazioni di Ricarica On Charge.  
4.4. I Piani tariffari hanno una durata di 30 giorni. Al termine di tale periodo è previsto il rinnovo automatico, salvo disdetta da esercitarsi entro il termine di durata di 30 giorni a partire dalla data di attivazione o di ultimo rinnovo del Piano tariffario cliccando l’apposito pulsante nella schermata di dettaglio del Piano Tariffario attivo. In caso di disdetta, per la fruizione del Servizio di Ricarica al Cliente verrà applicata la Tariffa a consumo a partire dal termine del periodo di durata del Piano tariffario.  
4.5. Entro il medesimo termine di cui all’art. 4.4, il Cliente potrà anche richiedere la variazione del Piano tariffario prescelto (ad es., da On Basic a On Premium). In tal caso, la variazione del Piano tariffario diventerà effettiva a partire dal termine del periodo di 30 giorni dalla data di attivazione o di ultimo rinnovo del Piano tariffario precedente.

## 5 Diritto di RIPENSAMENTO dai piani tariffari

5.1. Qualora il Cliente acquisti uno dei Piani tariffari disciplinati ai sensi dell’art. 4 del presente Allegato, il Piano tariffario selezionato verrà attivato non appena acquistato.  
5.2. Il piano tariffario verrà attivato immediatamente e il Cliente potrà iniziare a fruirne nel corso del Termine di Ripensamento, senza pregiudizio alcuno al diritto di ripensamento del Cliente. In tal caso, a fronte del successivo esercizio del diritto di ripensamento, ON CHARGE restituirà l’importo pagato a titolo di canone fisso ricorrente in sede di sottoscrizione del Piano tariffario selezionato dal Cliente, nel minor tempo possibile dalla data in cui ON CHARGE è stata informata dell’esercizio del diritto di ripensamento. Tuttavia, da tale importo saranno detratte le somme corrispondenti agli sconti riconosciuti sulla Tariffa a consumo applicata alle ricariche eventualmente effettuate nel corso del periodo di ripensamento e fino al momento dell’esercizio di tale diritto da parte del Cliente.  
A mero titolo esemplificativo: se il Cliente acquista il Piano tariffario “On Basic” e richiede l’attivazione immediata, pagherà immediatamente 4,90 € di canone fisso ricorrente e gli sarà riconosciuto uno sconto del 10% sulla Tariffa a consumo. Pertanto, in caso di fruizione del Servizio di Ricarica, si troverebbe a pagare un corrispettivo inferiore di quello che avrebbe pagato con l’applicazione della Tariffa a consumo non scontata (ad es., 9€ al posto di 10€). Nel caso in cui il Cliente dovesse esercitare in un momento successivo il diritto di ripensamento, allo stesso verrà restituito l’importo pagato a titolo di canone fisso ricorrente meno la somma corrispondente allo sconto di cui hai fruito: nel caso di specie, quindi, 4,90 € – 1 €= 3,90 €.  
Il Cliente riceverà pertanto una nota di credito e una fattura di conguaglio a riprova del rimborso effettuato.  
5.3. Il diritto di ripensamento potrà essere esercitato da parte del Cliente inviando all’indirizzo e-mail assistenza@oncharge.it: (a) una comunicazione non ambigua con cui il Cliente eserciti il diritto di ripensamento; o (b) il modulo sub Allegato 2 delle Condizioni Generali compilato e sottoscritto (Allegato 2 – “Modulo di Recesso”).

## 6 Modifica delle Tariffe

6.1 ON CHARGE si riserva il diritto di aggiornare, integrare e/o modificare il presente documento in presenza di giustificati motivi, tra cui: (a) motivi di interesse pubblico e/o di sicurezza; (b) motivi connessi al corretto adempimento ad obblighi legislativi e/o regolamentari; (c) motivi legati a modifiche legislative e/o regolamentari; (d) motivi legati all’implementazione di aggiornamenti e migliorie tecniche ai Servizi e all’App, incluso qualsivoglia aggiornamento tecnico dell’App; (e) motivi legati al miglioramento o modifica dei Servizi; (f) motivi legati all’ideazione e creazione di nuovi servizi da parte di ON CHARGE; (g) motivi di carattere tecnico, organizzativo e/o commerciale che rendano necessarie modifiche senza le quali ON CHARGE sarebbe impossibilitata dal continuare a svolgere i Servizi oggetto delle presenti Condizioni Generali; (h) motivi legati alle mutate condizioni del mercato.  
6.2 Gli aggiornamenti al presente documento verranno comunicati, con un preavviso di 14 (quattordici) giorni (“Termine di Preavviso”), a mezzo di pubblicazione sul sito https://www.oncharge.it e mediante comunicazione in App, e mediante comunicazione diretta al Cliente all’indirizzo e-mail comunicato dal medesimo in fase di registrazione e/o adesione al Servizio.  
6.3 Qualora ON CHARGE procedesse alla modifica o aggiornamento di quanto previsto per i Piani Tariffari, ne darà comunicazione a mezzo di pubblicazione sul sito https://www.oncharge.it e mediante comunicazione in App, e all’indirizzo e-mail comunicato in fase di registrazione all’App con un preavviso di 30 giorni rispetto alla data di entrata in vigore delle suddette modifiche. Resta fermo il diritto del Cliente di disdire l’abbonamento secondo quanto previsto dall’art. 4.4. del presente Allegato Tariffe e di esercitare il diritto di recesso con le modalità previste ai sensi dell’art. 4.6 delle Condizioni Generali.

## 7 Periodicità di FATTURAZIONE

7.1. La periodicità di fatturazione varia a seconda della Tariffa selezionata dal Cliente, come di seguito meglio indicato:  
- i) Tariffa a consumo: la ricevuta viene emessa e inviata al Cliente al termine di ogni sessione di ricarica e include i corrispettivi dovuti per la fruizione del Servizio di Ricarica e gli eventuali extra-costi dovuti per il pagamento delle penali applicate ai sensi dell’art. 5.5 delle Condizioni Generali di Contratto;  
- ii) Piani tariffari: la fattura relativa al pagamento del canone fisso ricorrente viene emessa e inviata al Cliente con periodicità ogni 30 giorni. I corrispettivi dovuti per la fruizione del Servizio di Ricarica e gli eventuali extra-costi dovuti per il pagamento delle penali applicate ai sensi dell’art. 5.5 delle Condizioni Generali di Contratto al termine di ogni sessione di ricarica.  
7.2. Per tutti i clienti, la modalità di pagamento associata al proprio account all’atto dell’adesione al Servizio o, comunque, quella indicata all’interno del profilo del Cliente è la modalità normale di pagamento del Servizio. Si veda articolo 6.4 delle Condizioni Generali per ogni dettaglio.  
7.3. I dettagli delle Tariffe saranno consultabili nell’apposita sezione dell’App.
