## sev

Landavegur 92
Postsmoga 319
FO-110 Tórshavn
Telefon: +298 346800
Teldupost: sev(at)sev.fo

V-tal: 331538

Á Sev viðgera vit persónsupplýsingar, sum eru neyðugar fyri at útinna okkara myndugleikauppgávur og avtalur um
tænastur og veitingar. Í hesum sambandi savna og viðgera vit upplýsingar um teg. Í hesi dátuverndarkunning fært
tú kunning um, hvussu Sev viðger persónsupplýsingar um teg, og hvørji rættindi tú hevur.

Ein «persónsupplýsing» er ein og hvør upplýsing og meting, sum er knýtt ella kann knýtast at einum ávísum
likamligum persóni. Tað kann vera talan um faktuellar upplýsingar (sum navn, bústaður, aldur, starv, útbúgving),
ein samanseting av slíkum upplýsingum, ella metingar knýttar at einum likamligum persóni. Persónsupplýsingar
kunnu eisini vera knýttar at eini fyritøku, um talan er um einstaklingavirki ella partaeigarar í eini fyritøku.

### Ábyrgd

At «viðgera» persónsupplýsingar er at nýta persónsupplýsingarnar. Viðgerð av persónsupplýsingum kann vera at
savna, at skráseta, at samkoyra, at goyma, at lata víðari, at avhenda o.a. ella ein sameining av hesum, líkamikið um
sameiningin er automatisk ella ei. Øll nýtsla av persónsupplýsingum kallast «viðgerð».
Tá ið Sev viðger persónsupplýsingar, er Sev «dátuábyrgdari». Hetta merkir, at Sev hevur ábyrgd og skyldur sambært
dátuverndarlógini fyri teimum persónsupplýsingum, sum Sev hevur innsavnað.

Sev viðger allar upplýsingar á ein lógligan og tryggan hátt. Øll eiga at kenna seg heilt trygg við, at
persónsupplýsingar verða væl vardar á Sev.

Samband við dátuverndarfólk: dpo@sev.fo

### Hví viðger Sev persónsupplýsingar?

Eitt aðalmál hjá Sev er at tryggja samfelagnum el-megi og býta hana millum íbúgvar í Føroyum fyri samhaldsfastan
prís og á burðardyggan hátt. Sev hevur ikki einans eina veitingartrygd, men eisini eina veitingarskyldu, soleiðis at
Sev skal veita støðuga elorku út í hvønn krók í samfelagnum - alt árið. Fyri at loysa omanfyrinevndu uppgávu er
neyðugt hjá Sev at viðgera persónsupplýsingar.

Persónsupplýsingar verða viðgjørdar, tá ið tað er neyðugt fyri, at Sev kann útinna sínar uppgávur sum kommunalur
myndugleiki. Persónsupplýsingar eru eitt nú partur av okkara málsviðgerð, tá boðað verður frá flyting, umsókn um
at binda í el-netið, Sev sendir rokning fyri el-nýtslu o.a. Harafturat verða upplýsingarnar viðgjørdar fyri at fáa
málsviðgerðina skynsama og skjóta, og at viðgerðin ikki ger seg inn á grundleggjandi rættindi og frælsi.

Fyrisitingarrætturin er galdandi fyri almennar myndugleikar, og Sev skal eisini fylgja hesum reglum. Sev skrásetir
allar upplýsingar, sum koma inn og hava týdning fyri eitt mál.


### Hvørjum lógum og reglum er Sev fevnt av?

#### Sev viðger persónsupplýsingar sambært ásetingunum í eitt nú:

- Løgtingslóg um elveiting,
- løgtingslóg um sterkstreymsútbúnað og
- løgtingslóg um vernd av persónsupplýsingum (Dátuverndarlógin)
- Løgtingslóg um talgildan samleika

#### Viðgerðarheimildin hjá Sev til viðgerð av persónsupplýsingum er í høvuðsheitum:

- Dátuverndarlógin 8, stk. 1, nr. 2, fyri at halda eina avtalu (vanligar upplýsingar).
- Dátuverndarlógin 8, stk. 1, nr. 3, fyri at halda eina rættarliga skyldu (vanligar upplýsingar).
- Dátuverndarlógin 8, stk. 1, nr. 5, fyri at útinna myndugleikauppgávur (vanligar upplýsingar).
- Upplýsingar um persónstøl verða viðgjørdar eftir Dátuverndarlógini 16, stk. 1.

### Hvussu fær Sev persónsupplýsingar?

SEV viðger upplýsingar frá skrásetta sjálvum. Hetta kunnu vera upplýsingar, sum tú sjálv/ur hevur givið Sev. Talan
kann eisini vera um upplýsingar, sum tú hevur sent okkum eitt nú í sambandi við flyting av bústaði og lesing av tínum
elmálara. Sev kann eisini viðgera upplýsingar um teg, sum vit fáa frá øðrum einstaklingum, myndugleikum,
stovnum og fyritøkum.

Tá tú ritar inn í skipanir hjá Sev við Samleikanum, fær Sev títt navn og p-tal.

### Hvørjar persónsupplýsingar viðger Sev?

### Viðgerð av persónsupplýsingum

Sev verjir persónsupplýsingar hjá kundanum og her kanst tú lesa um, hvussu Sev viðger persónsupplýsingar, og
hvørji rættindi kundin hevur.

Fyri at verja persónsupplýsingar hjá kundanum hevur Sev sett í verk fysisk, tøknilig og fyribyrgjandi trygdartiltøk.
Sev eftirmetir og bøtir áhaldandi um hesi trygdartiltøk og setir í verknýggj tiltøk, í sambandi við tøkniligu
menningina, bygnaðarbroytingar ella broytingar í okkara viðgerð av persónsupplýsingum. Atgongd til
persónsupplýsingar er avmarkað til bert at fevna um viðkomandi starvsfólk, ráðgevarar og veitarar, sum í sambandi
við ítøkiligar starvsuppgávur hava tørv á hesum. Umframt hetta fáa øll starvsfólk undirvísing í kunningartrygd og
viðgerð av persónsupplýsingum, so tey skilja týdningin av, at persónsupplýsingar verða vardar.

Starvsfólk á Sev hava, undir ábyrgd í borgarligari revsilóg, tagnarskyldu um viðurskifti um einstaklingar, feløg,
fyritøkur og stovnar, sum tey í starvi sínum fáa kunnleika um, bæði meðan tey arbeiða fyri Sev og eftir, at tey eru
farin úr starvi. Sama er galdandi fyri hjálparfólk, ráðgevar og veitarar hjá Sev.

### Hvørjum letur Sev persónsupplýsingar?

Sev kann lata persónsupplýsingar víðari til aðrar almennar myndugleikar. Hetta kann koma fyri, um tað verður álagt
Sev við lóggávu (løgregluna ella aðrar myndugleikar) ella um tað er neyðugt fyri at halda eina avtalu við kundan.
Eisini kann Sev lata persónsupplýsingar til persónar, sum løgfrøðiliga eru heimilaðir at virka kundans vegna (t.d.
verjar ella sakførarar).

Harumframt kunnu veitarar fáa atgongd til persónsupplýsingar um kundan í sambandi við arbeiði, ið veitari ger som
dátuviðgeri vegna Sev.


Sev hevur sambært fyrisitingarrætti, skjalasavnslóggávu o.ø. skyldu til at varðveita upplýsingar í málum fyri at
skjalfesta málsviðgerðina.

### Kundi hjá Sev

Tá ið tú ert kundi hjá Sev, samla og viðgera vit upplýsingar um teg við tí endamáli at veita streym, eina støðuga
tænastu til tín og at skriva tær rokning fyri veitta tænastu. Lógarheimild at viðgera tínar persónsupplýsingar er
okkara lógligi áhugi.

### Veitingarhjálp

Tá ið tú vendir tær til okkum við telefon ella telduposti, samla og viðgera vit persónsupplýsingar við tí endamáli at
venda aftur til tín viðvíkjandi tínum fyrispurningi.

### Vitjandi á heimasíðuni

Vit samla ikki persónsupplýsingar, tá ið tú brúkar okkara heimasíðu.

Um tú brúkar Youtube á okkara heimasíðu, kemur cookies ávaringin upp. Hetta eru ikki cookies, sum SEV savnar
ella goymir. Tað er Youtube, tú gevur loyvi til at samla inn persónsupplýsingar um teg.

### Løðing av el-bili

**Løðing av el-bili**
Tá ið tú skrásetir teg sum kunda á elbilaappini hjá sev, viðgera vit:

- Navn
- Telefon nummar
- Bústað
- Teldupostbústað
- Banka og gjaldsupplýsingar
- Tænastur, tú bíleggur á appini

**Tá tú nýtir appina, viðgera vit:**

- Dato og tíðspunkt av løðingum
- Tal av løðingum
- Staðseting av løðingum
- Møgulig nýtslumynstur til løðing
- Keypsupplýsingar, herundir
    o Navn
    o Bústað
    o Teldupostbústað
    o Kostnaðin av løðingum

**Tænastan endurrindan**
Um tú nýtir endurrindanartænastur í appini, verða fylgjandi dátur deildar við brúkaran, sum endurrindar tær gjaldið
fyri tína løðing:

- Navn
- Dato og tíðspunkt av byrjan og enda av løðingum


- Staðseting av løðingum
- Løðispjaldur nummar
- Løddir kWt
- Kostnaður av løðing

**Tænastan innliman í toymir**
Um tú gerst limur av einum toymi í appini, góðkennir tú at fylgjandi dátur verða deildar við toymiseigaran:

- Navn
- Dato og tíðspunkt av byrjan og enda av løðingum
- Staðseting av løðingum
- Løðispjaldur nummar
- Løddir kWt
- Kostnaður av løðing

**Tú tú rindar**
Tú tú rindar fyri eina løðing fer hetta fram yvir tænastu frá Stripe. Stripe er tá data processor og viðger tá hesar
persónsupplýsingar um teg:

- Debit/kredit gjaldskorts nummar
- Faktureringsbústað (Billing adress)
- Telefon nummar
- Dátur um nýttu appina

Lógarheimild at viðgera tínar persónsupplýsingar er okkara lógligi áhugi, og er hugsað út frá tí sannroynd, at tú
skrásetir teg sum brúkara í skipanini.

### Boða frá skaða

Sev viðger navn, bústað, teldupostbústað, telefonnummar, innleggingarnummar, hvat hevur tikið skaða og
útreiðslur av skaðanum.

Lógarheimild at viðgera tínar persónsupplýsingar er okkara lógligi áhugi, og er hugsað út frá tí sannroynd, at tú
fráboðar skaðan um heimasíðuna hjá Sev.

Í sambandi við viðgerð av skaðafráboðan verður skaðafráboðanin latin uttanhýsis veitara av tryggingartænastum.

### Tíni rættindi

Sambært Dátuverndarlógini, kap. 4, hevur tú ávís rættindi í sambandi við okkara viðgerð av tínum
persónsupplýsingum. Tú hevur eitt nú rætt til kunning um endamálið við viðgerðini. Um tú ynskir at útinna hesi
rættindi, skalt tú seta teg í samband við Sev.

Nærri upplýsingar um dátuvernd eru at finna á heimasíðuni hjá Dátueftirlitinum [http://www.dat.fo.](http://www.dat.fo.)

#### Hvør hevur atgongd til persónsupplýsingar?

Starvsfólk á Sev hava atgongd til tær upplýsingar, ið tørvur er á til at útinna myndugleikauppgávurnar hjá Sev.


#### Hvussu verjur Sev persónsupplýsingar?

Starvsfólk á Sev hava undir ábyrgd í borgarligari revsilóg tagnarskyldu um viðurskifti um einstaklingar, feløg,
fyritøkur og stovnar, sum tey í starvi sínum fáa kunnleika um, bæði meðan tey arbeiða fyri Sev og eftir, at tey eru
farin úr arbeiðinum. Sama er galdandi fyri hjálparfólk og onnur, sum starvast fyri Sev.

#### Hvørjum letur Sev persónsupplýsingar?

Sev letur upplýsingar víðari til aðrar almennar myndugleikar sum liður í okkara myndugleikaútinnan.

SEV letur einans persónsupplýsingar víðari, um móttakarin av upplýsingunum hevur veitt prógv fyri, at viðkomandi
hevur heimild til at viðgera upplýsingarnar eftir Dátuverndarlógini.

Triðipartur, sum fær útflýggjað persónsupplýsingar um teg, hevur skyldu til at kunna teg um, at viðkomandi viðgerð
persónsupplýsingar um teg.

Í einstøkum førum kunnu veitarar av skipanum og tøkniligum loysnum hava atgongd til upplýsingar, t.d. í samband
við support ella dagføringar. Hesi verða øll áløgd somu strongu tagnarskyldu sum starvsfólkini á SEV, og í teimum
einstøku førum at veitarar eru at meta sum «dátuviðgerar», verður serstøk viðgerðaravtala gjørd, ið inniheldur somu
ásetingar um tagnarskyldu.

#### Hvussu leingi goymir Sev persónsupplýsingar?

Sev hevur sambært fyrisitingarrætti, skjalasavnslóggávu o.ø. skyldu til at verðveita upplýsingar í málum fyri at
skjalfesta málsviðgerðina. Tá ið Sev ikki longur hevur tørv á persónsupplýsingunum, verða upplýsingarnar
avhendaðar til Tjóðskjalasavnið, sambært. løgtingslóg um skjalasøvn.

Upplýsingar, ið verða savnaðar til hagtalsframleiðslu, verða ikki strikaðar. Orsøkin er, at hagtøl vísa rák og
broytingar yvir tíð. Tá tørvur ikki er á upplýsingum longur, verða upplýsingarnar avhendaðar til Tjóðskjalasavnið.

Um upplýsingar verða savnaðar við samtykki sum heimild, verða upplýsingarnar goymdar sambært samtykkinum.
Sum meginregla verða slíkar upplýsingar gjørdar navnleysar eftir tvey ár.

#### Tíni rættindi

Sambært Dátuverndarlógini, kap. fýra, hevur tú ávís rættindi í sambandi við okkara viðgerð av tínum
persónsupplýsingum. Tú hevur eitt nú rætt til kunning um endamálið við viðgerðini. Um tú ynskir at útinna hesi
rættindi, skalt tú seta teg í samband við SEV.

Nærri upplýsingar um dátuvernd eru at finna á heimasíðuni hjá Dátueftirlitinum [http://www.dat.fo](http://www.dat.fo)

#### Rætturin til innlit

Tú hevur rætt til at fáa at vita, hvørjar persónsupplýsingar SEV hevur um teg.

### Rætturin til at taka samtykki aftur

Um okkara viðgerð av tínum persónsupplýsingum er grundað á samtykki frá tær, hevur tú altíð rætt til at taka
samtykkið aftur. Tá ið tú tekur samtykkið aftur, steðga vit viðgerðini av teimum persónsupplýsingum, sum var
grundað á samtykkið.


#### Rætturin til rætting

Tú hevur rætt til at biðja um at fáa rættað persónsupplýsingar, sum eru rangar ella villeiðandi, soleiðis at vit ikki
viðgera upplýsingar um teg, sum eru skeivar ella ófullfíggjaðar.

#### Rætturin til striking

Í serligum føri hevur tú rætt til at biðja um at fáa strikað persónsupplýsingar, sum vit hava um teg. Rætturin er ikki
treytaleysur, tá ávísir upplýsingar ikki mugu strikast grundað á aðra lóggávu, ella um avtala og ávíst endamál gevur
SEV rætt til at varðveita og viðgera persónsupplýsingarnar.

#### Rætturin til viðgerðaravmarking

Í serligum føri hevur tú rætt til at biðja um at fáa viðgerðina av tínum persónsupplýsingum avmarkaða. Um treytirnar
til viðgerðaravmarking eru loknar, kunnu vit einans viðgera tínar persónsupplýsingar í serligum førum.

#### Rætturin til mótmæli

Tú kanst átala, at persónsupplýsingar um teg verða viðgjørdar. Um átalan má metast heimilað, skulu
persónsupplýsingarnar um teg ikki viðgerast. Tó kunnu upplýsingarnar møguliga framvegis nýtast til at viðgera
onnur lóglig endamál.

#### Rætturin til at móttaka ella fáa upplýsingar fluttar

Tú hevur í ávísum føri rætt til at fáa persónsupplýsingar útflýggjaðar í einum skipaðum, vanliga nýttum og
teldutøkum sniði. Um tað er tøkniliga gjørligt, hevur tú eisini rætt til at persónsupplýsingar um teg, verða fluttar frá
einum dátuábyrgdara til ein annan. Hetta er eisini galdandi fyri møguliga nýtslu av okkara El-bila app.

#### Rætturin til at klaga

Um tú ert ónøgd/-ur við okkara viðgerð av tínum persónsupplýsingum, hevur tú altíð møguleika at klaga til
Dátueftirlitið.

Tú finnur samskiftisupplýsingar hjá Dátueftirlitinum á [http://www.dat.fo.](http://www.dat.fo.)

Um okkara viðgerð av tínum persónsupplýsingum er grundað á samtykki, hevur tú altíð rætt til at taka títt samtykki
aftur og krevja, at upplýsingarnar verða strikaðar.

Tað er altíð møguligt at seta teg í samband við dátuverndarfólki hjá SEV. Sí niðanfyri.

**Samband við dátuverndarfólki hjá SEV
SEV hevur tilnevnt dátuverndarfólk á SEV. Tú kanst senda okkara dátuverndarfólki ein teldupost á** sev@sev.fo,
viðmerkjast “Persónsdáta”.

**Um tú hevur spurningar um dátuvernd á SEV, ynskir kunning um, hvussu SEV viðger persónsupplýsingar ella
vilt fremja tíni rættindi sambært Dátuverndarlógini, ert tú vælkomin at seta teg í samband við SEV.**

Alt samskifti skal vera skrivligt og viðmerkjast “Persónsdáta”.


