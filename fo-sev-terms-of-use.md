## Sev

Landavegur 92
Postsmoga 319
FO-110 Tórshavn
Telefon: +298 346800
Teldupost: sev(at)sev.fo

V-tal: 331538

## Monta ApS

Strandboulevarden 122
2100 Copenhagen
Denmark
info@monta.com

Company registration number: 41668385

### Innleiðandi

El -bila appin hjá Sev er ein sonevnd white-label app, sum er ment av Monta.

Til appina eru nýtslutreytirnar hjá Sev og Monta galdandi. Nýtslutreytirnar eru umsettar úr enskum og
har tvístøða er millum ensku og føroysku útgávuna er enska útgávan hjá Monta galdandi framum, tó
ikki har viðurskifti verða skipað í føroyskari lóggávu.

Í samband við samtykjuváttan gjøgnum appina og í samband við toymisinnliman, so góðtekur tú
niðanfyristandandi treytir og váttar, at tú ert gjørdur kunnugur við niðanfyristandandi:

1. Sev dátuverndarkunning
2. Sev Terms of use
3. Sev Nýtslutreytir av el-bila app
4. Sev Nýtslutreytir løðistøðir

### 1. Alment

Hesar Nýtslutreytir (“Avtalan”) eru galdandi millum eind/persón, ið brúkar ella fær atgongd til
Tænasturnar (“Brúkari” ella “Tú”) og Sev/Monta ApS (“Sev”, “Monta” ella “vit”), ið felag nevnt “Partarnir”
ella hvør sær “Partur”. Tá tað í avtaluni stendur Monta skal hetta skiljast sum Sev og Monta í felag.

Henda Avtala skipar tína nýtslu av tænastunum, ið Partarnir reka (“Tænasturnar”). Avtalan skal skiljast,
sum umfatandi punkt 1-4 í innleiðandi brotinum.

Tænasturnar kunnu fevna um, men eru ikki avmarkaðar til, appir og/ella heimasíður, ið Partarnir reka
undir egnum merki og/ella undir merki hjá samstarvsfeløgum. Hesir tænastur fevna um allar funktiónir
og møguleikar, herundir heimasíður, brúkaraportalar, appir, innihald, brúkaraflatir og gestaløðingar
knýttar at talgilda pallinum hjá Monta fyri elbilførarar og løðistøðir, har brúkarar kunnu finna og stýra
løðistøðir, byrja og rinda fyri løðing av elbilum.

### 2. Samtykki

Við at skráseta teg til Tænasturnar og góðtaka hesa samlaðu Avtalu, gerst tú partur av eini avtalu við
Monta, sum gevur tær rætt til at nýta Tænasturnar.


Allar transaktiónir, sum eru partur av Tænastum, herundir, men ikki avmarkað til, at byrja løðingar,
handfara gestaløðingar umframt at bíleggja og nýta RFID-kort, eru stýrd av hesi avtalu. Skráseting
uttan beinleiðis góðkenning av hesi Avtalu er ikki møgulig.

Tá tú bíleggur løðing av einum elbili gjøgnum Tænastuna, virkar Monta sum umboð fyri Sev til at
avgreiða tína bílegging og stýra tínari uppliving gjøgnum bíleggingartil gongdina. Um Monta í hesum
sambandi móttekur eina upphædd, sum skal rindast av Brúkara til Sev, loysir hetta skylduna hjá Brúkara
at gjalda til Sev. Tá ið tú bíleggur løðing av einum elbili á einari løðistøð, sum ikki er integrerað í pallin
hjá Monta’s, virkar Monta sum veitari av e-mobilitetstænastu (EMP), og sølan av streymi fer fram
beinleiðis millum teg og Monta.

Sev og Monta ábyrgdast ikki fyri sjálva veiting av løðing av elbilum til brúkarum.

### 3. Prísir

Fyri brúkarar eru allir galdandi prísir vístir við MVG. Allir prísir verða vístir í Tænastum áðrenn løðing
byrjar ella áðrenn onnur transaktión verður sett í gongd. Monta metir løðingarprísin áðrenn løðingin
byrjar og tekur frá neyðugu upphæddina.

Monta er ókeypis til persónliga nýtslu, men gjald kann krevjast fyri ávísar Tænastur, so sum
transaktiónsgjøld fyri at gera tað gjørligt at deila løðistøðir við aðrar brúkarar.

Fyri fyritøkur, vinnueindir og aðrar samstarvsfelagar kunnu Tænasturnar vera treytaðar av
mánaðarligum haldum og nýtslugjøldum, sambært avtalu.

Áðrenn løðing byrjar, verður prísurin greitt vístur sum gjald pr. kWh av nýttari orku, møguliga
parkeringsgjald fyri tíðina, tú parkerar við løðistøð, og – um galdandi – byrjanargjald fyri løðing og
gjald fyri løðingartíðarskeið. Tað kann eisini vera gjald, um Brúkarin velur at bíleggja eina løðistøð og
ikki møtir upp, ella stendur ov leingi. Tú viðurkennir, at endaligi og prísurin ið skal rindast fyri
løðingartænastuna er beinleiðis treytaður av nýtsluni, til dømis av nýttari orku, og er tískil ikki altíð
sjálvvirkandi ásettur áðrenn løðing byrjar.

Monta letur eina kvittan fyri nýtslu av løðingartænastuni, eisini fyri tí løðing, sum er framd.

### 4. Gjalding

Monta kann taka gjald frá tær við ymiskum gjaldsháttum, so sum tíni Gjaldsmappu, debit-/kreditkorti,
ella við faktura.

Fakturar kunnu sendast av Sev við posti ella telduposti, og eru eisini tøkar á tínum Elbil brúkarakonto.
Full rindan av sendum faktura skal vera móttikin av Sev innan fimtan (15) dagar eftir útgávudagin, uttan
so at annað er ásett ella avtalað. Gjaldsdagurin verður vístur á faktura. Ikki rindaðar upphæddir verða


álagdar eina rentu á 1,5% pr. mánað av ikki rindaðari upphædd, ella hægsta loyvdu eftir lóg, alt eftir
hvør er lægri, umframt aðrar innkrevjingarkostnaðir, og kann føra til beinleiðis steðg av Tænastum.

Sev kann steðga atgongd til Tænastur við bráðfeingis virknaði, um Brúkarin ikki rindar gjøld, sum Sev
hevur fakturerað sambært hesi Avtalu. Steðgur frítekur ikki brúkara frá skylduni at gjalda slíkar fakturar
ella onnur gjøld, sum skulu rindast til Sev fyri viðkomandi Tænastur.

### 5. Skyldur

Tú samstarvar við Monta við at veita upplýsingar og tilfar, sum Monta rímiliga kann krevja fyri at veita
Tænasturnar, og tryggja, at slíkar upplýsingar eru fullkomnar og rættar í øllum týdningarmiklum
viðurskiftum.

Tað er tín ábyrgd at tryggja, at skrásetti gjaldsháttur er virkin, hevur nóg mikið av peningi og ikki er
sperraður. Um gjalding ikki ber til, treytar Monta sær rættin at steðga tíni atgongd til Tænasturnar ella
partar av teimum fyribils, inntil ógoldin upphædd er goldin til fulnar. Monta hevur rætt til at krevja
ómaksgjald frá tær, millum annað við at senda serligan faktura fyri tína nýtslu av Tænastum.

Tú hevur ábyrgd av at fylgja galdandi parkeringsreglur og ásetingar við løðistøðir (so sum skrivligar
leiðbeiningar, ið síggjast á løðistøðum, ella leiðbeiningar givnar av starvsfólki hjá teimum ið umsita
løðistøðir.

Tú skalt brúka løðistøð rætt og í samsvari við veittar leiðbeiningar og tryggja, at løðistøðin hóskar til
bilin, ið skal løðast. Um løðistøðin er skødd ella hevur brek, skal Brúkarin boða Sev frá.

Tú skalt ansa væl eftir at verja tína Monta-brúkarakonto móti misnýtslu frá øðrum og skjótast gjørligt
boða Monta frá, um tú varnast misnýtslu. Tú hevur ábyrgd av at halda tína konto trygga og ikki geva
øðrum atgongd til tína konto.

Tú hevur skyldu til beinanvegin at boða Monta frá, um tú heldur, at tín konto ella løðilykil er brúktur
av óheimilaðum persóni ella á óheimilaðan hátt. Monta kann tá avmarka tína atgongd til Tænasturnar.

Um tú missir løðinglykilin ella telefonina, har Monta-appin er innsett, skalt tú beinanvegin boða Monta
frá. Monta kann tá avmarka tína atgongd til Tænasturnar. Um tú ikki boðar frá, og løðilykilin ella
telefonin framvegis verður brúkt óheimilað, treytar Monta sær rættin at krevja endurgjald fyri tap, sum
er komið, í samsvari við galdandi lóg. Ítøkiliga skal sigast, at henda áseting ikki merkir eyka
endurgjaldskrøv móti tær sum brúkara.

Tú eina ábyrgdast at tryggja, at tú fylgir øllum galdandi reglum, lógum ella sáttmálum, áðrenn tú nýtir
Tænasturnar.

Uttan so at tær er givið skrivligt loyvi frá Monta ella sev, mást tú ikki (og mást ikki loyva øðrum)
beinleiðis ella óbeinleiðis:


```
I. Leiga, útleiga, avrita, flyta, endurselja, undirútleiga, leiga, lutvíst deila ella á annan hátt geva
triðjaparti atgongd til Tænasturnar;
II. Broyta ella gera onnur programell av Monta Tænastum ella nøkrum parti av teimum;
III. Reverse engineer, taka sundur, eftirgera, umseta ella royna at fáa ella útleiða keldukodu,
undirliggjandi hugskot, algoritmur, fílformat ella ikki-almenn API til Tænasturnar, uttan so
at tað er beinleiðis loyvt sambært galdandi lóg og tá bara við undanfarnari skrivligari
góðkenning frá Monta;
IV. Bróta ella umganga trygdartiltøk hjá Tænastum, ella broyta Tænasturnar fyri at sleppa
undan gjaldi ella á nakran hátt órógva skipanina í síni heild, virkisføri hjá Tænastum ella
trygd hjá Tænastunum;
V. Fáa atgongd til Tænasturnar við tí endamáli at gera kappingarføra vøru ella tænastu ella
avrita funktiónir ella brúkaraflatir;
VI. Nýta ella loyva Tænastur at verða nýttar til ólógligt ella villleiðandi endamál, ella á nakran
hátt, sum ikki samsvarar við hesa Avtalu;
VII. Savna, nýta og almannakunngera dátur, sum brýtur rættindi hjá triðjaparti, eisini privatlív,
rættindi til almannakunngering og immateriell rættindi (“Immateriell Rættindi” merkir øll
immateriell rættindi heimsumfatandi, um tey eru skrásett ella ikki, eisini umsóknir ella
rættindi til umsóknir fyri slík rættindi (herundir men ikki avmarkað til øll upphavsrættindi
og skyldurættindi, dátugrunnar, trúnaðar upplýsingar, handilsloyndarmál, vitan, virkisnøvn,
vørumerki, tænastumerki, víðari lat in rættindi, ójavnbjóðis kappingar rættindi, patent,
smærri patent, nýtslu modellir, rættindi til hálvleiðara-topografi og rættindi til snið).
```
Tú góðtekur, at Monta varðveitir øll rættindi, heiti og áhuga (herundir øll Immateriell Rættindi) í og til
Tænasturnar, og alla viðkomandi ella undirliggjandi dokumentatión, tøkni, koda, vitan, eyðkennismerki,
snið, alt, sum verður latið sum partur av stuðli til aðrar tænastur, og allar dagføringar, rættingar,
broytingar ella avleid verk av øllum frammanfyri (alt hetta verður roknað sum trúnaðarligar upplýsingar
hjá Monta), og at Monta treytar sær øll loyvi, sum ikki beinleiðis eru givin í hesi Avtalu. Tú viðurkennir
og góðtekur, at tú ikki hevur rætt til at fáa avrit av ritbúnaði, sum liggur aftanfyri nøkrum av
Tænastunum, og at Monta eina hevur rætt til at gera dagføringar, rættingar, broytingar ella menningar
av Tænastunum javnan. Monta treytar sær rættin at broyta ella taka burtur funktiónir í Tænastunum
javnan.

### 6. Ábyrgd

Nýtslan av Tænastunum er eina ábyrgdin hjá Brúkaranum. Tænasturnar verða veittar “sum tær eru” og
kunnu verða broyttar, dagførdar, steðgaðar fyribils ella steðgaðar til eina og hvørja tíð uttan fráboðan
ella ábyrgd.

Øll garantiir, allar treytir og aðrar ásetingar, sum eru ásettar við lóg, verða í størsta mun tað er loyvt
eftir lóg, útihýstar úr hesi Avtaluni.

Einki í hesi Avtalu skal virka soleiðis, at tað útihýsir ella avmarkar ábyrgd hjá einum av Pørtunum
mótvegis hinum fyri deyða ella likamligan skaða, sum stava frá vanrøkt, svik ella svikafullari umboðan.


Monta (ella feløg, samstarvspartar, loyvisveitarar og veitarar hjá Monta) skal ikki ábyrgdast fyri nakað,
sum stavar frá ella hevur samband við hesa Avtalu, Tænasturnar ella tær heimasíður, ið Monta rekur,
ella uttan mun til slag av kravi ella søk (óansæð um tað er sambært sáttmála, vanrøkt, strangari ábyrgd
ella annað) fyri:
i. nakað tap av vinningi, sáttmálum, inntøkum, virksemi, virkisføri, tap ella bronglan av dátum
ella endurskapan av dátum, goodwill, trygdarbrek orsakað av feilum hjá triðjaparts
telesamskifti og/ella internetinum, væntaðar sparingar ella inntøkur (uttan mun til um hetta
er beinleiðis, óbeinleiðis ella rakstrartap annars);
ii. nakað tap ella skaða í sambandi við skyldur mótvegis triðjaparti (óansæð beinleiðis,
óbeinleiðis ella rakstrartap annars);
iii. nakað, sum er uttan fyri rímiligt ræði hjá Monta; og
iv. nak ran óbeinleiðis, tilvildarligan ella rakstrartap ella skaða, hvat tað so er; ella
v. skaðar samlað fyri øll krav, sum fara uppum upphæddir, ið eru goldnar til Monta av
Brúkaranum (hetta tíðarskeiðið er 12 mánaðir frá tí degi, tá fyrsta krav vísti seg), hóast
Monta hevur fingið boð um at talan møguliga er um slíkan skaða. Hesar avmarkingar
standa sjálvstøðugar í mun til allar aðrar ásetingar í hesi Avtalu og skulu vera galdandi,
hóast møguligar royndir á ábøtur ið miseydnast.

### 7. Force Majeure

Hvørgin partur hevur ábyrgd fyri nakra seinking ella vanrøkt av skyldum sambært hesi Avtalu (uttan
gjaldsskyldur), um seinkingin ella vanrøktin stavar frá orsøkum, sum eru uttan fyri rímiligt ræði hjá
pørt unum, so sum verkfall, blokada, kríggj, álop av yvirgangi, ófriður, náttúruvanlukka, brek ella
skerjing av streymi, telesamskifti ella dátunetverkum ella tænastum, ella boðum frá myndugleikum.

### 8. Uppsøgn

Henda Avtala kann verða uppsøgd ella slitin av hvørjum parti uttan fráboðan til eina og hvørja tíð av
ein hvørji orsøk. Eftir uppsøgn hevur tú ikki longur atgongd til Tænasturnar.

Allir partar í hesi Avtalu, ið náttúrliga eiga at halda fram eftir uppsøgn, halda fram, herundir uttan
avmarking av rættindi til gjald, trúnaðarskyldur, frásagnir um ábyrgd og avmarkingar av ábyrgd.
Soleiðis ávirkar uppsøgn ikki verandi krav viðvíkjandi løðingum, sum longu hava verið framdar,
herundir skylduna at gjalda fyri allar løðingar, tú hevur byrjað áðrenn uppsøgn.

### 9. Dátuverndarkunning

Sev, Monta ella veitarar, sum Monta hevur samstarv við, savna, viðgera og nýta dátur, sum viðvíkja teg,
fyri at fremja sáttmálasambandið, sambært ásetingunum í Dátuverndarlógini lóg. nr. 80 frá 2020, við
seinri broytingum, og aðrari galdandi dátuverndarlóg.

Serstakt samleikanummar, sum verður nýtt fyri at eyðmerkja teg, títt akfar, persónsupplýsingar og
transaktiónsupplýsingar, kann verða latið umsitara av løðistøð fyri at aktivera løðistøðina, loysa
møgulig trupulleikar við løðingartænastuni og faktureringini. Persónsupplýsingar, kontaktupplýsingar


og transaktiónsupplýsingar kunnu eisini verða latnir samstarvsfeløgum hjá Monta fyri fakturering og
kundatænastu.

Monta kann nýta ikki-persónligar dátur, sum eru savnaðar í sambandi við veiting av Tænasturnum, fyri
at :
i. betra um Tænasturnar og aðrar vørur og tænastur, og
ii. deila statistiskar upplýsingar við samstarvsfeløg.

Fyri nærri kunning, sí okkara Dátuverndarkunning.

### 10. Frásøgn av rættindum

Um Monta velur ikki at gera sær dælt av ella brúka eina áseting í Avtaluni, merkir hetta ikki, at Monta
letur frá sær ella avmarkar møgulig rættindir eftir slíkari áseting.

### 11. Avhendan

Brúkarin hevur ikki rætt til at avhenda ella lata nøkur rættindi ella skyldur sambært Avtaluni til triðjapart
uttan undanfarið skrivligt loyvi frá Monta.

### 12. Lutvíst avmarkan av sáttmála

Um ein áseting í Avtaluni verður mett at vera ógildig ella ikki at kunna fremjast av einhvørjari grund
ella á nakran hátt, skal hetta ikki ávirka ella ógilda aðrar ásetingarnar í Avtaluni, og nýtslan av slíkari
áseting skal fremjast í tann mun ásetingin er loyvd sambært lóg.

### 13. Iðrunarrættur og klagurættur hjá brúkara

**Løðingartænastur:** Iðrunarrætturin steðgar frá tí løtu, eitt tænastukeyp/ein løðing er fullførd. Um tú í
sambandi við keyp av løðing hevur biðið um, at løðingin byrjar áðrenn iðrunarfreistin er úti, og tú
framvegis ynskir at iðra, skalt tú vera greiður yvir, at vit fara at krevja rímiligt gjald fyri tann part av
tænastuni, sum longu er veittur áðrenn iðran. Tá tænastan er fullførd, steðgar iðrunarrætturin.

**Feilir:** Føroyska keypilógin er galdandi fyri feilir við veittum vørum. Um tú ynskir at klaga um ein feil
ella annað viðvíkjandi vøruni, vinarliga set teg í samband við okkum á sev@sev.fo.

**Tvístøður:** Roynt eigur fyrst at royna at loysa ósemjur í sátt og semju. Føroyskur rættur er galdandi og
Føroya Rættur er vernating.

### 14. Monta Gjaldsmappa

Gjaldsmappan er ein virtuell gjaldsháttur, sum kann nýtast til at gjalda fyri løðing av tínum elbili við
peningi, sum er lagdir á tína persónligu Monta-konto beinleiðis gjøgnum Monta-appina ella við
løðinglykli , ið er knýttur at tínari konto (“Gjaldsmappa”). Gjaldsmappan kann fyllast av Brúkara við
kreditkorti ella øðrum góðkendum gjaldshátti. Brúkarin kann seta pening inn á Gjaldsmappuna
annaðhvørt manuelt ella sjálvvirkandi, tá saldo fer undir ávíst mark. Brúkarin kann eisini taka pening út
av út Gjaldsmappuni. Monta krevur ikki gjald fyri at seta pengar inn í mappuna ella tá pengar verða


trektir. Ein brúkar, sum skannar ein QR-koda og ikki er verandi Monta-brúkar (“GestaBrúkari”), kann
eisini nýta Gjaldsmappuna, treytað av at neyðugar upplýsingar verða veittar og Nýtslutreytirnar verða
góðtiknar.

Um Gjaldsmappan hevur ov lítlan pening til væntaða løðingarprísin, verður Brúkarin biðin um at tryggja
nóg mikið av peningi í Gjaldsmappuna áðrenn góðkenning, ella velja ein annan gjaldshátt. Áðrenn tú
góðtekur at byrja løðing í Monta-appini, verður tú biðin um at tøppa inn tína persónligu trygdarkodu
við 4 tølum. Fyri GestaBrúkarar verður góðkenning gjørd við váttan gjøgnum teldupost ella telefon. Tá
løðing er góðkend við Gjaldsmappuni, verður upphæddin, sum samsvarar við løðingarprísin, tikin frá
Gjaldsmappuni beinanvegin eftir løðingina.

Tú mást ikki seta pening í Gjaldsmappuna, sum fer uppum 2 000 DKK (250 EUR). Hvør áfylling er
avmarkað til 1000 DKK (130 EUR). áfyllingar, sum fara uppum hetta, verða vrakaðar. Peningur í
Gjaldsmappuni kann bert nýtast til at gjalda fyri løðingartænastur, sum stuðla løðing. Um saldo er
negativ, hevur Brúkarin skyldu til beinanvegin at seta pening inn fyri at rinda upphæddina.
Gjaldsmappan kann verða sperrað av Monta, um negativ saldo ikki verður rættað eftir skrivligari
áminning. Tú skalt nýta ella taka pening út innan 5 ár eftir áfyllingardegi. Monta sendir áminning
áðrenn freistin gongur út. Peningur, sum ikki er nýttur eftir 5 ár, fer fyri skeyti.
‘
Brúkarin skal regluliga eftirkanna transaktiónir fyri at tryggja, at tær samsvara við veruligu løðingina.
Brúkarin skal boða Monta frá skjótast gjørligt, um nakað er skeivt skrásett. Um tú varnast misnýtslu,
ella um tú missir løðinglykilin, skalt tú strika løðinglykilin á tínari konto og seta teg í samband við
Monta-support ella Sev, so vit kunnu sperra kontoina og forða fyri misnýtslu. Kontakta Sev á
sev@sev.fo ella á 346800.

Brúkarin hevur ábyrgd av øllum gjaldingum, sum verða gjørdar við Gjaldsmappuni. Um misnýtsla av
triðjaparti ella óheimilað nýtsla av Gjaldsmappuni kemur fyri, skal Monta dekka tap, sum Brúkarin kann
hava, treytað av at Brúkarin ikki hevur handlað svikafult, hevur fylgt treytunum, og skjótast gjørligt eftir
hendingina hevur boðað Sev frá, í samsvari við Føroysku anordning um gjaldingar.

Øll mótmæli vegna óheimilaðar ella skeivar transaktión skulu fráboðast Sev ella Monta skjótast gjørligt
eftir, at transaktiónin er framd. Tá mett verður, um mótmæli eru fráboðað skjótast gjørligt, verður krav
um regluliga eftirkanning av transaktiónum tikið við í metingina.

Tað hevur stóran týdning fyri Monta, at okkara brúkarar eru tryggir við at nýta okkara gjaldsmøguleikar,
herundir Gjaldsmappuna. Allar persónsupplýsingar, sum verða nýttar til keyp ella nýtslu av
Gjaldslmppuni, verða viðgjørdar á ábyrgdarfullan hátt og í samsvari við galdandi gjalds- og
dátuverndarlógir. Sí Sev Dátuverndarkunning fyri nærri kunning.

**Monta Credits:** Kredit, móttikin í tíni Gjaldsmappu frá tilvísingum, kampanjukodum ella við luttøku í
PowerBank, kann bert nýtast til løðing og keyp í Monta-appini og kann ikki takast út. Tilvísingar og
kampanjukodur kunnu bert deilast við persónar, sum ikki eru verandi Monta-brúkarar. Brot á hetta førir


til, at slík kredit verða strikað. Óbrúkt kredit verða sjálvvirkandi og uttan fráboðan tikin burtur frá tíni
konto 6 mánaðir eftir móttøku.

Roynt eigur fyrst at royna at loysa ósemjur í sátt og semju. Føroyskur rættur er galdandi og Føroya
Rættur er vernating.

### 15. PowerBank & Netstabilitetur

Sev og Monta arbeiða støðugt fyri eitt meira burðardygt og ment net. Sum partur av hesum arbeiði
bjóða vit funktiónir, sum hjálpa at javnviga elnýtslu og stuðla netstabilitet.

**PowerBank:** PowerBank loyvir Monta at steðga fyribils eina løðing, og soleiðis stuðla undir stabiliteti
á elnetinum. Hesin fyribils steðgur hevur ikki stórvegis ávirkan á samlaðu løðingina av tínum elbili. Tú
kanst til eina og hvørja tíð velja at ikki luttaka við at sløkkja PowerBank í Appini.

**SmartCharging:** Tá tú nýtir SmartCharging til at skipa eina løðing, kann Monta samstarva við veitarar
av skiftandi orkutænastum fyri at stuðla undir netstabiliteti. Við at góðtaka Nýtslutreytirnar góðtekur
tú, at tín løðing kann verða optimerað til tíðspunkt, tá elnýtslan er lægri ella grøn orka er meira tøk.
Okkara orkutænastur kunnu umbiðja smart-dátur frá tínum elveitara og sameina hetta við
upplýsingum frá Monta fyri at vátta tínar fleksiblu løðingarmynstur. Luttøka er fullkomiliga sjálvboðin,
og tú kanst velja hana frá til eina og hvørja tíð gjøgnum kontostillingarnar. Tú hevur møguleika at seta
tínar egnu løðingarkrøv í Appini.

Til eina og hvørja tíð, í tann mun Monta hjálpir við netstabiliteti, ella um kravt sambært galdandi lóg
at steðga, skerja ella enda eina løðing, skal slík netstabilisering gerast við minst møguligum ávirkan á
samlaðu løðingina av elbilinum, men í størsta mun um í mun til tað ið er loyvt. Við at góðtaka
Nýtslutreytirnar viðurkennir tú, at um kravt, kann okkara orkufleksibilitetspartnari fáa atgongd til tínar
smart-dátur (sum kunnu fevna um tína húsarhalds-elnýtslu) fyri netjavnvigan. Fyri nærri kunning um,
hvussu tínar dátur verða nýttar og tín rættindi sum dátueigar, sí okkara Dátuverndarkunning.

### 16. Lógargrundarlag og Dómstólar

Henda Avtala er fevnd av føroyskari lóggávu.

Um nøkur tvístøða, sum stavar frá ella hevur samband við hesa Avtalu, skal leggjast fyri rættin , skal hon
verða viðgjørd av Føroyskum rætti.

### 17. Broytingar í Nýtslutreytunum

Henda Avtala varð seinast dagførd tann 2. desember 2025.

Monta treytar sær rættin, eftir egnum metingum, at broyta, dagføra ella annars endurskoða
Nýtslutreytirnar til eina og hvørja tíð. Slíkar broytingar fáa virknað beinanvegin, tá tær verða lagdar út
á hesa heimasíðu ella á appina. Monta fer at boða tær frá um allar týdningarmiklar broytingar í
treytunum. Við at nýta Tænasturnar eftir at Monta hevur lagt út nakra broyting, dagføring ella


endurskoðan, góðtekur Brúkarin at vera bundin av slíkum dagførdum Nýtslutreytum. Um nakar
broyting, dagføring ella onnur endurskoðan av hesum Nýtslutreytum ikki kunnu góðtakast av tær,
hevur tú rætt til at enda hesa Avtalu, treytað av at tú beinanvegin steðgar tíni nýtslu ella atgongd til
Tænasturnar.


